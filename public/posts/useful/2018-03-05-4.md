---
title:
  Умови проведення міського туру Всеукраїнської виставки-конкурсу декоративно-ужиткового
  та образотворчого мистецтв «Знай і люби свій край-2018»
---

**I. Загальні положення**

Міський заочний тур виставки-конкурсу (далі - Конкурс) проводиться з метою виявлення обдарованих дітей, підтримки та популяризації їх творчості, залучення учнівської молоді до відкриття і розуміння прекрасного у навколишньому середовищі і у своєму житті, пробудження у неї поваги до національної культурної спадщини засобами народного мистецтва.

Організаторами даного конкурсу є управління освіти і науки виконкому Криворізької міської ради, КЗ «Інноваційно-методичний центр» КМР.

Організаційно-методичний супровід здійснює КПНЗ «МПДЮТ «Горицвіт» КМР.

**II. Учасники Конкурсу**

У конкурсі беруть участь учні та вихованці закладів загальної середньої та позашкільної освіти міста віком від 6 до 18 років у вікових категоріях:

- молодша група – 6-10 років;
- середня група – 11-15 років;
- старша група – 16-18 років.

**III. Термін та етапи Конкурсу**

Для участі у Конкурсі необхідно до 05.03.2018 в КПНЗ «ПДЮТ Центрально-Міського району» надати конкурсні роботи переможців районного туру (I, II, III місця в кожній номінації у 3-х вікових категоріях) та наступні документи:

- протокол засідання журі за підсумками районного туру;
- заявка на участь у міському турі конкурсу за [формою](Заявка.docx).

Кожна робота повинна містити етикетку на експонат (розмір 14х10 см) визначеного стандартного зразка:

- текст,що розміщується на етикетці друкується 14 пт (жирний);
- прізвище, ім’я автора (повністю), вік (років);
- навчальний заклад;
- адреса (повна);
- ПІБ керівника;
- маркування.

Робота журі відбудеться 06.03.2018 з 10:00 до 17:00 в КПНЗ «ПДЮТ Центрально-Міського району» КМР.

**IV. Вимоги до робіт**

Міський заочний тур Конкурсу проводиться за розділами:

1.  Декоративно-ужиткове мистецтво:

- бісероплетіння;
- художня кераміка, гончарство;
- вироби із соломи, лози;
- художня вишивка;
- витинанка;
- декоративний та петриківський розписи;
- писанкарство (композиція);

2.  Образотворче мистецтво:

- живопис;
- графіка.

Для оцінювання техніки виконання робіт з розділу «Художня вишивка» зворотній бік роботи не повинен бути відкритим.

Вироби за формою, колоритом, орнаментальними мотивами повинні відповідати регіональним та загальнонаціональним художнім традиціям.

Конкурсні роботи не повинні копіювати існуючі авторські або промислові зразки.

Подані твори мають відповідати заданій тематиці та бути створеними за народними мотивами.
