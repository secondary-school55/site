---
title:
  Умови проведення міського заочного етапу ХVІІ-го Всеукраїнського конкурсу учнівської
  творчості, присвяченого Шевченківським дням
---

# І. Загальні положення

Всеукраїнський конкурс учнівської творчості, присвячений Шевченківським дням, проводиться у номінаціях: «Література», «Історія України і державотворення» проводиться за темою: **«Ніхто нам не збудує держави, коли ми її самі не збудуємо, і ніхто з нас не зробить нації, коли ми самі нацією не схочемо бути»**.

# ІІ. Мета конкурсу

Метою конкурсу є активізація виховної та патріотичної роботи серед учнівської молоді, збереження і розвитку інтелектуального потенціалу України, державної підтримки талановитої молоді та творчої праці вчителів, викладачів та керівників літературних гуртків і студій.

# ІІІ. Організація та проведення конкурсу

1.  Організатором міського етапу Всеукраїнського конкурсу учнівської творчості є управління освіти і науки виконкому Криворізької міської ради.
2.  Склад журі затверджується управлінням освіти і науки виконкому Криворізької міської ради.

# ІV. Умови проведення конкурсу

1.  Конкурс проводиться у заочній формі.
2.  У конкурсі можуть брати участь учні 5-11 класів закладів загальної середньої освіти та вихованці закладів позашкільної освіти міста.
3.  Творчі роботи з літератури за вибором автора можуть бути різноманітними за жанром та обсягом (1-2 вірша або збірка). Конкурсні роботи з історії мають носити дослідницький характер із обов’язковим залученням оригінальних джерел (джерела усної історії, архівні матеріали, матеріали періодики, мемуари, щоденники, кіно-, фотодокументи тощо). До усіх творчих робіт з історії обов’язково додаються тези-анотації (короткий зміст роботи) обсягом до 2-х сторінок, конкурсна робота може бути виконана одним або кількома авторами. Конкурсні роботи у номінації «Історія» мають складатися зі вступу, у якому автор обґрунтовує мету свого дослідження; основної частини, у якій розділи повинні мати назву і обов’язкове логічне завершення структурних компонентів; висновку; списку використаних джерел і літератури в алфавітному порядку.

Текст творчої роботи з історії та літератури роздруковується на папері формату А4, шрифт Times New Roman, 14 кегль, інтервал 1,5, обсяг роботи – 15-25 сторінок, поля: ліве
30 мм, нижнє і верхнє по 20 мм, праве 10 мм. Поетичні доробки учнів додаються у вільній формі.

4.  Роботи учасників конкурсу не рецензуються і не повертаються.
5.  Роботи переможців ІІ етапу (міського) конкурсу приймаються на розгляд обласного журі Всеукраїнського конкурсу до 01.01.2018.
6.  Для участі у міському етапі конкурсу необхідно до 15.12.2017 в КПНЗ «ЦДЮТ Металургійного району» КМР подати окремі заявки від району в кожній номінації та конкурсні роботи (не більше 5 з «Історії та державотворення» та не більше 10 з «Літератури») у друкованому та електронному варіантах з супровідними документами, в яких чітко вказати:

    - назву роботи;
    - П.І.Б. автора;
    - дату народження;
    - повну домашню адресу;
    - назву навчального закладу, клас, курс, гурток;
    - П.І.Б. вчителя, викладача, керівника студії, який його підготував для участі у конкурсі.

    До пакету документів обов’язково додаються копії особистих документів виконавця (свідоцтво або паспорт та ідентифікаційний код) та копії паспортів наставників 1, 2, 11 сторінки.

7.  15.12.2017 в КПНЗ «ЦДЮТ Металургійного району» КМР відбудеться робота журі згідно з номінаціями:

- «Література» – 1200-1600;
- «Історія України і державотворення» – 1200-1600.

# V. Склад журі міського етапу Всеукраїнського конкурсу учнівської молоді, присвяченого Шевченківським дням

**Номінація «Історія»**

- Лихацький А.В. – методист КЗ «Інноваційно-методичний центр» КМР;
- Гонтар Д.А. – вчитель історії КЗШ №109 Довгинцівського району;
- Дрібниця Т.І. – вчитель історії КЗШ №115 Інгулецького району;
- Руденко Д.Ю. – вчитель історії КЗШ №69 Металургійного району.

**Номінація «Література»**

- Олійник Т.М. – методист КМВ КПНЗ «МПДЮТ «Горицвіт» КМР;
- Станчак В.В. – вчитель світової літератури КЗШ №88 Довгинцівського району;
- Аршулик Т.М. – вчитель української мови та літератури КЗШ №73 Інгулецького району;
- Трофименко О.В. – вчитель української мови та літератури КГ №95 Металургійного району;
- Рибкіна Л.В. – заступник директора КПНЗ «ЦДЮТ Металургійного району» КМР.
