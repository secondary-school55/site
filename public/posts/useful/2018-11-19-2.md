---
title: Умови проведення міського етапу Всеукраїнського огляду музеїв
---

# І. Загальні положення

Міський етап Всеукраїнського огляду музеїв при закладах загальної середньої та позашкільної освіти, які перебувають у сфері управління Міністерства освіти і науки України (далі – огляд), проводиться на виконання Закону України «Про музеї та музейну справу», а також відповідно до Положення про музеї при дошкільних, загальноосвітніх, позашкільних та професійно-технічних навчальних закладах, які перебувають у сфері управління Міністерства освіти і науки України та Положення про присвоєння звання «Зразковий музей» музеям при дошкільних, загальноосвітніх, позашкільних та професійно-технічних навчальних закладах, які перебувають у сфері управління Міністерства освіти і науки України, затверджених наказом Міністерства освіти і науки України від 22.10.2014 № 1195 (зареєстрований у Міністерстві юстиції України 10.11.2014 за № 1415/26192), та цих Умов.

# ІІ. Завдання огляду

Головними завданнями огляду є:

-   удосконалення профільної структури музеїв;
-   вивчення діяльності музеїв з охорони пам’яток природи, історії та культури, їх участі у формуванні та раціональному використанні Музейного фонду України;
-   аналіз роботи музеїв, їх участі в освітньому процесі та вихованні юних громадян України;
    вивчення роботи музеїв щодо виконання законів України про декомунізацію суспільного життя та Рекомендацій МОН України «Про перегляд підходів з організації діяльності музеїв історичного профілю» (лист МОН України від 22.05.2015 № 1/9-255);
-   зміцнення зв’язків музеїв закладів освіти з державними і комунальними музеями, архівами, товариствами охорони пам’яток історії та культури, творчими спілками та громадськими організаціями;
-   сприяння оновленню діючих експозицій музеїв, відкриттю нових музеїв, світлиць тощо.

# ІІІ. Керівництво оглядом

Загальне керівництво оглядом здійснює управління освіти і науки виконкому Криворізької міської ради. Відповідальність за проведення огляду та підведення підсумків покладається на комунальний заклад «Інноваційно-методичний центр» Криворізької міської ради.

На місцях, під час огляду, керівникам музеїв надають методичну допомогу відповідальні працівники закладів позашкільної освіти, які є координаторами даного виду діяльності в районі.
IV. Термін проведення огляду

Огляд проводиться з 19 листопада по 10 грудня 2018 року в музеях закладів освіти (за графіком):

-   21-22.11.2018 Покровський район;
-   23.11.2018 Тернівський район;
-   26.11.2018 Інгулецький район;
-   28.11.2018 Довгинцівський район;
-   30.11.2018 Центрально-Міський район;
-   03-05.12.2018 Саксаганський, Довгинцівський район;
-   07.12.2018 Металургійний район.

КЗ «Інноваційно-методичний центр» КМР підводить підсумки огляду до 21 грудня 2018 року.

# V. Учасники огляду

Огляд проводиться у музеях при закладах загальної середньої та позашкільної освіти, які перебувають у сфері управління Міністерства освіти і науки України, що на час проведення огляду перебувають на обліку.

# VІ. Порядок проведення огляду

Оглядова комісія вивчає роботу музеїв, робить висновки щодо їх відповідності чи невідповідності статусу музею при закладі освіти.

КЗ «Інноваційно-методичний центр» КМР подає матеріали до управління освіти і науки виконкому Криворізької міської ради для підготовки наказів про підсумки огляду.

Підсумкові матеріали направляються до департаменту освіти і науки Дніпропетровської обласної державної адміністрації для узагальнення.
