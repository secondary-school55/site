---
title: Про організацію Міжнародної культурно-освітньої поїздки "Я - європеєць"
---

Міністерство культури України інформує, що у рамках спільної діяльності Всеукраїнської молодіжної організації "Серце до серця" та Литовської громадської організації "Від серця до серця" за підтримки Посольства Литовської Республіки в Україні з **29 жовтня по 2 листопада 2017 року** планується міжнародна культурно-освітня поїздка "Я - європеєць" до Польщі та Литви (орієнтовна програма додається).

Метою поїздки є підтримка обдарованих дітей і молоді; встановлення творчих контактів, сприяння дружнім зв'язкам і зміцненню взаємодії між різними представниками соціально-гуманітарної, культурно-освітньої сфериз різних регіонів України, зарубіжних країн; створення умов щодо обміну досвідом, підвищення професійної майстерності.

Взяти участь у зазначенній поїздці запрошуються представники районних, міських, обласних державних адміністрацій, соціально-гуманітарної сфери, учні загальноосвітніх навчальних закладів, учасники Міжнародного конкурсу малюнків "Здай кров заради життя", Всеукраїнського конкурсу есе "Я - європеєць" тощо.

Витрати на проживання, харчування та проїзд передбачаються за рахунок учасників поїздки або відряджаючої сторони.

[Документи](https://drive.google.com/open?id=0B2WFhDmnmBnUZHlJX0hXNzlSVGM), необхідні для оформлення шенгензьких віз (окрем власників біометричних паспортів), надсилаються до **2 жовтня 2017** до Всеукраїнської молодіжної громадської організації "Серце до серця" за адресою: 03062, м. Київ, вул. Щербакова, 31/40, офіс 62 або надаються особисто після попередньої реєстрації за телефонами: 044-501-01-15, 067-407-77-98, 050-447-49-68, 097-908-52-28, 093-214-64-17.
