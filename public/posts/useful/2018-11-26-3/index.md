---
title: Про проведення Зимової школи з програмування та інформаційних технологій
---

22 — 29 грудня 2018 року у м. Києві Національний еколого-натуралістичний центр учнівської молоді спільно з освітнім проектам «Школа програмування та інформаційних технологій» проведуть Зимову школу з програмування та інформаційних технологій.

Мета – підвищення зацікавленості школярів у вивченні інформатики.

До участі в заході запрошуються учні 6-11 класів закладів загальної середньої і професійно-технічної освіти, вихованці закладів позашкільної освіти, що цікавляться інформатикою (програмуванням) та інформаційними технологіями. Для слухачів Школи будуть проведені лекції та практичні заняття провідними вчителями інформатики та студентами, що є призерами Всеукраїнських та Міжнародних учнівських олімпіад з інформатики. Для проведення занять учні будуть розподілені по групах залежно від їх рівня підготовки, який буде визначено шляхом online тестування.

Учасникам заходу необхідно до 1 грудня зареєструватися в режимі он-лайн на сайті [http://піт.укр](http://піт.укр).

Заїзд і реєстрація учасників – 22 грудня з 9.00 до 14.00 год. за адресою: м. Київ, вул. Вишгородська, 19, Національний еколого-натуралістичний центр.

Проїзд від залізничного вокзалу м. Київ: тролейбусом № 33 або маршрутними таксі № 558, № 181; від станції «Нивки» автобусом № 32, — до зупинки «вул. Мостицька».

Від’їзд – 29 грудня після 14.00 год. Керівників груп просимо завчасно придбати квитки на зворотний шлях.

Збереження життя та здоров'я дітей забезпечують керівники груп або батьки учасників.

Витрати на відрядження здійснюються за рахунок організації, що відряджає, із розрахунку: для дітей проживання 200 грн./доба; для керівників проживання – від 200 грн./доба; харчування триразове – 90 грн.

Детальна інформація на сайтах: [http://www.nenc.gov.ua](http://www.nenc.gov.ua), [http://піт.укр](http://піт.укр).
