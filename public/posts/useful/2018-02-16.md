---
title: Семінар-практикум головних секретарів змагань з видів спортивного туризму
---

Відповідно до пункту 31 Плану семінарі практикумів для педагогічних працівників закладів позашкільної освіти на 2018 рік, затвердженого наказом МОН від 04.01.2018 № 12, з 16 по 19 лютого 2018 року у м. Києві відбудеться семінар-практикум головних секретарів змагань з видів спортивного туризму.

Семінар проводиться Українським державним центром туризму та краєзнавства учнівської молоді спільно з Федерацією спортивного туризму України.

Заїзд та реєстрація учасників 16 лютого 2018 року до 12.00 за адресою: м. Київ, вул. Вишгородська, 19, Національний еколого-натуралістичний центр учнівської молоді. Проїзд від центрального залізничного вокзалу м. Києва: маршрутним таксі № 558 або № 181 (18+7) до зупинки «Мостицька». Від'їзд учасників 19 лютого 2018 року після 17.00.

Підтвердження про участь у семінарі необхідно подати до 25 січня 2018 року на електронну адресу Українського державного центру туризму та краєзнавства учнівської молоді (juntur@ukr.net).

Детальна інформація про умови проведення семінару, проживання та харчування учасників буде надіслана після підтвердження участі.
