---
title:
  Інформаційно - методичні матеріали щодо організації та проведення обласного
  конкурсу з інформаційних технологій «Комп’ютерна перлинка».
---

# І. Загальні положення

1.1. Обласний конкурс з інформаційних технологій «Комп’ютерна перлинка» (далі − Конкурс) проводиться відповідно до Положення, затвердженого наказом міністерства освіти, молоді та спорту від 28.05.2012 року за № 635 «Про затвердження Положення про Всеукраїнські відкриті змагання із спортивно – технічних видів спорту та інших напрямів технічної творчості серед дітей та учнівської молоді» та зареєстрованого в міністерстві юстиції України 14 червня 2012 року за № 953/21265 та метою пробудити в учнів інтерес до поглибленого вивчення інформатики на основі розвитку творчого мислення та дослідницьких здібностей.

1.2. Основна мета проведення конкурсу – це максимальне розкриття індивідуальних здібностей, нахилів, обдарованості дітей; формування основ інформаційної культури, яка виражається в умінні збирати, нагромаджувати й обробляти інформацію за допомогою комп’ютера; розвиток алгоритмічного мислення, забезпечення наступності з подальшими ланками навчання.

1.3. Основні завдання конкурсу:

- сприяння вивченню інформаційних технологій у позашкільних закладах області;
- досягнення комп’ютерної грамотності у дітей молодшого та середнього шкільного віку;
- розвиток логічного мислення дитини;
- формування того світогляду, який у майбутньому допоможе досконало оволодіти і професійно використовувати техніку;
- розвиток творчих здібностей і фантазії учнів;
- виявлення та розвиток обдарованої молоді молодшого шкільного віку.

  1.4. Інформація про проведення Конкурсу розміщується Дніпропетровським обласним центром науково-технічної творчості та інформаційних технологій учнівської молоді на своєму сайті.

# ІІ. Умови проведення конкурсу

2.1. Учасник конкурсу приймає участь у двух номінаціях: «Комп’ютерний вернісаж» та «Графічне програмування». Місце конкурсанта складається із суми балів, які він отримав за участь у двох номінаціях.

2.2. Під час виконання конкурсних завдань керівники делегації та інші сторонні особи не мають права знаходитись в приміщенні, де виконують роботу учасники змагань.

2.3. Час, відведений для захисту домашнього завдання – 5 хвилин. Час, відведений для виконання конкурсного завдання у кожній номінації – 1 година.

2.4. Делегації або учасники, які допустили порушення Умов проведення конкурсу одержують стягнення або взагалі дискваліфікуються. Вирішальне слово в таких випадках має представник ДОЦНТТ та ІТУМ, відповідальний за проведення конкурсу.

2.5. Умови проведення конкурсу в номінації «Комп’ютерний вернісаж»:
В номінації «Комп’ютерний вернісаж» конкурс складається з двох частин:

a) захист домашнього завдання – комп’ютерного малюнка на тему, яку вибирає сам учасник конкурсу.
Малюнок повинен бути виконаний в графічному редакторі PAINT (стандартна програма операційної системи Windows) та розпечатаний на аркуші паперу формату А4 у цвітному кольорі. Після закінчення конкурсу малюнок не повертається конкурсанту, а залишається для демонстрування на обласний виставці комп’ютерної графіки. Форма захисту роботи вибирається по бажанню учасника конкурсу. Обов’язково подання на конкурс домашнього завдання в електронному вигляді.

b) виконання конкурсного завдання (намалювати у графічному редакторі PAINT малюнка на тему, яку пропонують організатори конкурсу)

Виконання завдання та його відпрацювання і налагодження повинні проводитися тільки під час конкурсу, у термін, що відведений для таких робіт.

Критерії оцінювання робіт:

- точна реалізація теми завдання;
- відповідність художнього оформлення.

  2.6. Умови проведення конкурсу в номінації «Графічне програмування»:

В номінації «Графічне програмування» конкурсне завдання виконується основними мовами програмування (Basic, Pascal i Logo). Кожен учасник повинен відобразити за допомогою графічних операторів на екрані комп’ютера, отриманий ним (в якості конкурсного завдання), розпечатаний на папері малюнок. Мова програмування вибирається по бажанню конкурсанта.

Критерії оцінювання робіт:

- точність виконання завдання;
- відповідність оформлення програми вимогам естетики і стилю;
- якість і стиль викладення матеріалу при захисті роботи.

# ІІІ. Учасники конкурсу

3.1. В конкурсі приймають участь команди шкіл та позашкільних закладів області з учнівської молоді, яка відвідує комп’ютерні гуртки та не досягла 14 років. Вік визначається на день проведення мандатної комісії. Делегації складаються з трьох осіб – двох конкурсантів та одного керівника. При бажанні заклад має можливість виставляти на конкурс більше одної команди. Керівник делегації несе відповідальність за життя та безпеку її членів.

3.2. Оргкомітет Конкурсу забезпечує: матеріально-технічну базу, документацію, створює безпечні умови для проведення конкурсу.

3.3. Для бронювання місць у комп’ютерних класах та підготовки програми Конкурсу команди обов’язкове попереднє анкетування за посиланням

[https://goo.gl/forms/jQs0zYOESWOHMd913](https://goo.gl/forms/jQs0zYOESWOHMd913)

[Заява](Заявка.docx) на участь у конкурсі надається у двох примірниках: паперовому (привозиться керівником команди у день конкурсу) та електронному за посиланням.

За відсутності вчасно поданої заявки (з обов’язковим підтвердженням посадовою особою оргкомітету про отримання) команда до участі у Конкурсі не допускається.

Увага! Реєструючись у Конкурсі, ви даєте згоду на оприлюднення на сайті ваших особистих результатів участі у Конкурсі, а також вашої персональної інформації, яка стосується навчального закладу, класу, дати народження.

3.4. Оригінали заявок разом з іншими документами подаються керівниками команд у день приїзду на Конкурс.

# ІV. Програма та строки проведення Конкурсу

4.1. Загальне керівництво організацією Конкурсу здійснює Дніпропетровський обласний центр науково – технічної творчості та інформаційних технологій учнівської молоді (далі – Організатори).

4.2. Склад журі затверджується директором ДОЦНТТ та ІТУМ за поданням оргкомітету.

4.3. Організація підготовки завдань конкурсу покладається на голову журі. Ознайомлення будь-яких осіб із завданням до моменту їх оголошення учасникам не допускається.

4.4. Організатори Конкурсу визначають:

- терміни та місце проведення Конкурсу;
- програму Конкурсу;
- порядок нагородження переможців Конкурсу.

# V. Документація конкурсу

5.1. Для участі у Конкурсі керівником команди до журі подаються документи:

- наказ про відрядження (направлення) команди;
- заявка про участь у Конкурсі (додаток 1) завірена підписом керівника і печаткою організації, що відряджає;
- учнівські квитки чи довідки з місця навчання з фотографією, підписані керівником і завірені печаткою навчального закладу, де навчається учасник або який направляє учасника для участі у Конкурсі.

# VІ. Оцінювання конкурсу

6.1. Оцінювання Конкурсу здійснює журі, склад якого затверджується Дніпропетровським обласним центром науково – технічної творчості та інформаційних технологій учнівської молоді.

6.2. Допуск до участі у Конкурсі після перевірки правильності оформлення і наявності документів надає журі.

6.3. До складу журі можуть залучатися керівники команд, що приїжджають у складі команд – учасників Конкурсу.

6.4. У разі виникнення під час проведення Конкурсу суперечливих питань остаточне рішення приймає голова журі.

# VІІ. Визначення та нагородження переможців конкурсу

7.1. Особиста першість визначається за сумою балів, одержаних за всі виконані завдання, що передбачені програмою конкурсу.

7.2. Конкурсанти, які досягли найкращих результатів, визнаються переможцями конкурсу і відзначаються дипломами першого, другого і третього ступенів.

7.3. Командна першість визначається за сумою місць, зайнятих членами команди в особистій першості.

7.4 Команди, які зайняли І, ІІ і ІІІ місця, нагороджуються дипломами КПНЗ «ДОЦНТТ та ІТУМ».

7.5 Керівники, які підготували призерів конкурсу, нагороджуються грамотами департаменту науки і освіти облдержадміністрації.

7.6. Кращі роботи учасників конкурсу можуть бути відзначені спеціальними дипломами або призами.

# VІІІ. Матеріально-технічне забезпечення та фінанасування конкурсу

8.1. Проведення Конкурсу (в тому числі залучення кваліфікованих працівників навчальних закладів для проведення майстер-класів або занять гуртків, організація роботи журі, придбання нагородних матеріалів та здійснення інших витрат) здійснюється за рахунок Дніпропетровського обласного центру науково-технічної творчості та інформаційних технологій учнівської молоді;

8.2. Витрати на проїзд та харчування команд учасників покладаються на відряджуючі заклади.
