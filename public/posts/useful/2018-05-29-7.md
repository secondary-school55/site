---
title:
  Положення про проведення обласного конкурсу музеїв та кімнат бойової слави
  «Гартування нескорених»
---

**1. Загальні положення**

Відповідно до «Концепції національно - патріотичного виховання дітей та молоді» на 2016 - 2020 роки, збереження пам’яті про події періоду Запорізького козацтва, періоду Другої Світової війни, вшанування подвигу героїв-визволителів та подій на території Придніпров’я, а також вшанування пам’яті мешканців Дніпропетровської області, які приймали та приймають участь в Антитерористичній операції з 2014 року (зараз - Операції об’єднаних сил), провести за Ініціативою комунального підприємства «Центр народної творчості «Дивокрай» Дніпропетровської ради» (далі - Центру) при підтримці Дніпропетровської обласної ради обласний конкурс (далі - Конкурс) серед навчальних та позашкільних закладів області.

**2. Мета та завдання конкурсу**

Обласний конкурс - захід, покликаний показати, що жителі області пам’ятають про історію козацтва, події Другої Світової війни, та знають про АТО (зараз - Операцію об’єднаних сил) та всебічно підтримують дії воїнів ЗСУ, Національної Гвардії, добровольчих батальйонів на сході України, зберігаючи пам’ять про загиблих:

1.  провести Конкурс на кращий музей та кімнату Бойової Слави, присвячений річниці участі Дніпропетровської області у Другій Світовій війні та в АТО (далі - Операції об’єднаних сил) серед загальноосвітніх, вищих навчальних закладів, позашкільних та професійно-технічних навчальних закладів та висвітлити їх роботу;
2.  сприяти в подальшому покращенню діяльності музеїв та кімнат Бойової Слави, створювати нові, де є для цього, можливість або потреба;
3.  популяризувати діяльність музеїв та кімнат Бойової Слави.

**3. Порядок та умови проведення конкурсу**

I тур - відбірковий (загальноосвітні, вищі та позашкільні, професійно-технічні навчальні заклади представляють на Конкурс роботу діючих музеїв та кімнат Бойової Слави).
Учасники надсилають в електронному вигляді заявку, фото-, відео-, інформаційно - презентаційні матеріали, де повинно бути відображено:

- експонати;
- фото музею;
- коментар екскурсовода (бажано школяра, студента) на електронну пошту Центру divo201S@ua.frn до 1 липня 2018 року.

II тур - журі ознайомлюється з надісланими роботами учасників та визначає переможців Конкурсу. Також журі має право визначати дипломантів за визначеними (упродовж ознайомлення з надісланими роботами) номінаціями.

Відбір переможців відбувається комісією, до складу якої увійдуть представники обласної ради, Центру, культурні діячі, представники громадськості.

Конкурсна комісія залишає за собою право, ознайомившись з усіма надісланими матеріалами від музеїв та кімнат Бойової Слави, виїздити до них, задля ознайомлення з кращими роботами учасників Конкурсу.

**4. Учасники конкурсу**

До участі у Конкурсі запрошуються загальноосвітні, вищі та позашкільні, професійно-технічні навчальні заклади Дніпропетровської області, у яких є музеї та кімнати Бойової Слави, присвячені подіям козацького періоду , Другої світової війни та подіям АТО (зараз - Операція об’єднаних сил) на сході України.

**5. Фінансування**

Проведення 1-го туру - забезпечують учасники.
Ознайомлення з роботами учасників, забезпечення роботи конкурсної комісії, нагородження переможців - Центр.

**6. Нагородження**

Всі учасники Конкурсу нагороджуються дипломами «Учасника обласного конкурсу музеїв та кімнат Бойової Слави «Гартування нескорених». Переможці Конкурсу будуть нагороджені цінними подарунками.

# ЗАЯВКА <br> на участь у обласному конкурсі музеїв та кімнат Бойової Слави «Гартування нескорених»

1.  Назва навчального закладу.
2.  Повна назва музею.
3.  Тематика виставок музею.
4.  ГПБ учня, студента, який озвучує екскурсію по музею (для відеофільму).
5.  Керівник музею, його контактний телефон.
6.  Посилання на сайт музею (якщо він є).
7.  Перелік того, що музей надсилає на участь у конкурсі (фото, відео, буклети тощо).
