---
title:
  Про організацію Міжнародного фестивалю-конкурсу фото-, теле-, радіо- та друкованої
  журналістики «Матриця»
---

Відповідно до Плану спільних заходів Мінкультури та Всеукраїнської молодіжної громадської організації «Серце до серця» на 2016-2021 роки, затвердженого 24.03.2016, **19-23 червня 2017 року в м. Вільнюсі** (Литовська Республіка) відбудеться Міжнародний фестиваль-конкурс фото-, теле-, радіо- та друкованої журналістики «Матриця» (далі Фестиваль) (умови, орієнтовна програма додаються).

Фестиваль проводитиметься з метою підтримки й розвитку журналістики в Україні; поширення високих стандартів журналістської професії; популяризації надбань української національної культури на міжнародному рівні.

У Фестивалі братиме участь учнівська та студентська молодь, викладачі, професійні журналісти, члени громадських організацій України та Литви.

Номінації Фестивалю: «Відеоролик» (сюжет), «Фотографія», «Радіосюжет», «Друковане слово».

Учасниками Фестивалю є діти і молодь віком від 10 до 35 років. Заявки на участь у Фестивалі приймаються до 19 травня 2017 року на електронну адресу: tandemplaneta17@gmail.com.

Просимо поінформувати про проведення Фестивалю зацікавлені структурні підрозділи, районні державні адміністрації, виконавчі комітети міських рад, керівників навчальних закладів, громадської організацій, засобів масової інформації тощо.

За додатковою інформацією прохання звертатися за тел.: 044-501-01-15, 093-214-64-17, 050-447-49-68, 067-407-77-98, 050-713-99-90, 067-743-02-85.

Додаток: на 6 арк.
