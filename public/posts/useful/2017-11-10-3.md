---
title:
  Обласний дитячо-юнацький фестиваль екранних мистецтв “Дніпровські погостини”
  2017
---

З метою виявлення та заохочення молоді у різних видах аудіовізуальної діяльності, їх розвитку та надання системної підтримки, привернення уваги громадськості, державних та комерційних структур до виховання всебічно розвиненої та освіченої особистості юних громадян України, надання їм підтримки в розвитку творчого потенціалу, самореалізації і духовного самовдосконалення комунальним позашкільним навчальним закладом “Дніпропетровський обласний дитячо-юнацький кіноцентр “Веснянка” Дніпропетровської обласної ради” (далі – КПНЗ “ДОДЮК “Веснянка” ДОР”) проводиться обласний дитячо-юнацький фестиваль екранних мистецтв “Дніпровські погостини” 2017 (далі – Фестиваль).

Основними завданнями Фестивалю є:

- розвиток та популяризація дитячої аудіовізуальної творчості, кращих робіт юних кіноаматорів;
- пропаганда вітчизняного аудіовізуального мистецтва, визначення шляхів, способів та тенденцій розвитку дитячого аудіовізуального мистецтва;
- створення сприятливих умов для розвитку творчої діяльності дітей та молоді у відповідній галузі;
- спрямування роботи гуртків та студій аудіовізуального мистецтва на морально-етичне виховання підростаючого покоління;
- обмін практичним досвідом організації та роботи дитячих кіновідеогуртків та студій, сприяння збільшенню мережі гуртків аудіовізуального мистецтва та підвищенню рівня їх майстерності.

Фестиваль проводиться у два етапи:

- І (відбірковий, заочний) етап, для участі в якому на поштову та електронну адреси кіноцентру (пр. Дмитра Яворницького, 32, м. Дніпро, 49044 та e-mail: vesnyanka.dp@gmail.com.) подаються наступні документи та матеріали:
- заявка на участь у Фестивалі за зразком.
- творча робота (кіно, відео, анімаційний фільм, телепередача), завершена у виробництві протягом останнього календарного року;

ІІ (фінальний, очний) етап, для участі запрошуються представники переможців (керівник та два вихованці)або автор-переможець першого етапу відповідно до списку до наказу департаменту освіти і науки облдержадміністрації (далі – Департамент) щодо проведення ІІ (фінального, очного) етапу Фестивалю.

До участі у Фестивалі запрошуються представники дитячих та юнацьких аматорських гуртків юних кіно-, відеолюбителів, відеостудій, анімаційних студій, творчих об’єднань загальноосвітніх шкіл та позашкільних установ, що працюють у галузі аудіовізуальної культури. Вік учасників Фестивалю від 6 до 18 років включно.

Не допускаються до участі творчі об’єднання, що працюють при професійних телекомпаніях та студіях.

До участі у Фестивалі допускаються творчі роботи, створені у 2016 – 2017 роках або закінчені у виробництві у 2017 році за номінаціями:

- хронікально-документальний фільм;
- ігровий фільм;
- комп’ютерна анімація;
- традиційна анімація;
- нетрадиційна анімація;
- телевізійна програма;
- кліп;
- соціальна реклама.

Творчі роботи можуть бути надіслані на e-mail: [vesnyanka.dp@gmail.com](emailto:vesnyanka.dp@gmail.com), завантажені на файлообмінник чи мають бути записані на DVD дисках у форматі AVI, підписані наступним чином: назва роботи, тривалість, номінація, назва студії (гуртка, об’єднання, автора тощо), місто (селище, смт тощо) та надіслані на юридичну адресу КПНЗ “ДОДЮК “Веснянка” ДОР” (пр. Дмитра Яворницького, 32, м. Дніпро, 49044). Диск повинен мати запис лише конкурсної творчої роботи або програми.

Загальна тривалість творчої роботи, програми, телепрограми або програми робіт не повинна перевищувати 20 хв. від однієї студії (гуртка, об’єднання, автора тощо).

Усі творчі роботи, програми, телепрограми або програми робіт з перевищеним часом до участі у Фестивалі не допускаються.

Кожна творча робота, програма, телепрограма або програма робіт повинна починатися маркою студії та закінчуватись титрами.

[Детальніше](https://drive.google.com/open?id=1sFbtgUeNCkXhWKT8P4VwIl7Qme8JMNKH)
