---
title: Всеукраїнський творчий конкурс «Малюнок, вірш, лист до мами»
---

З 15 вересня 2017 року по 15 березня 2018 року відбудеться Всеукраїнський творчий конкурс «Малюнок, вірш, лист до мами» серед учнів 1-4, 5-11 класів загальноосвітніх, позашкільних та професійно-технічних навчальних закладів. Конкурс проводиться з нагоди відзначення Дня матері.

Мета Конкурсу – привернення уваги дітей та учнівської молоді до важливих тем: рідна земля – Україна-мати; цінності української родини – традиції і сучасність.

Організаторами Конкурсу виступили Українсько-турецький культурний центр «Сяйво», Міжнародна школа «Меридіан» за підтримки Міністерства освіти і науки України та ДНУ «Інститут модернізації змісту освіти».

Конкурсні роботи розглядатиме й оцінюватиме журі. Переможцям будуть вручені грамоти й подарунки. У 2016 році до участі в змаганнях надійшло 2765 малюнків, 2156 листів і 2744 вірші. У вищезазначеному Конкурсі взяли участь і учні шкіл Дніпропетровщини, серед яких стали переможцями й отримали нагороди:

- Саковець Дмитро, учень 2 класу Писарівської НСЗШ Синельниківського району;
- Тюрін Станіслав, учень 7 класу СЗШ № 9 м. Марганця;
- Дудник Юлія, учениця 8 класу Володимирської ЗШ І-ІІст. Межівського району;
- Зарубіна Анастасія, учениця 11 класу ЗНЗ № 8 м. Жовті Води.

Обласний інститут післядипломної педагогічної освіти рекомендує управлінням (відділам) освіти всіляко сприяти активній участі учнів загальноосвітніх навчальних закладів, позашкільних навчальних закладів, професійно-технічних училищ у Конкурсі.

Подання конкурсних робіт у 2017-2018 навчальному році – до 15 березня 2018 року.

Урочисте нагородження переможців Конкурсу відбудеться у травні 2018 року в м. Києві (про час і місце буде повідомлено додатково).

Представники навчальних закладів запрошуються до участі в Конкурсі.

_Додаткова інформація – за телефонами: (044) 248-21-61 – Коломоєць Галина Анатоліївна; (044) 500-71-03 – Бакишли Софія Василівна_.
