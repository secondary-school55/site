---
title: Умови проведення VІІ міських змагань зі спортивного туризму в закритих приміщеннях (вид гірський)
---

# 1. Мета та завдання

Змагання проводяться з метою:

- популяризації спортивного туризму;
- виховання учнівської молоді засобами туристсько-спортивної роботи;
- пропаганди здорового способу життя.

# 2. Час та місце проведення

Змагання проводяться на базі КПНЗ «Центр туризму, краєзнавства та екскурсій учнівської молоді Інгулецького району» КМР:

- 24 січня 2019 року – для молодшої вікової групи;
- 25 січня 2019 року – для старшої вікової групи.

Заїзд команд до 10:00. Від’їзд - о 16:00.

**03.01.2019 о 10:00** на базі КПНЗ «ЦТКЕУМ Інгулецького району» КМР (директор Глядченко Г.В.) буде проведено семінар-практикум з питань організації та проведення даних змагань.

# 3. Керівництво змагань

Змагання проводяться під керівництвом департаменту освіти і науки виконкому Криворізької міської ради. Підготовка та проведення змагань, забезпечення техніки безпеки покладається на комунальний позашкільний навчальний заклад «Центр туризму, краєзнавства та екскурсій учнівської молоді Інгулецького району» Криворізької міської ради (директор Глядченко Г.В.)

# 4. Учасники змагань

У змаганнях беруть участь:

- молодша вікова група – учні не старші 2005 року народження;
- старша вікова група – учні не старші 2002 року народження.

Склад команди: 4 учні (1 особа протилежної статті).

Кількість команд від району не обмежена.

# 5. Програма змагань

Програма змагань включає:

1. гірські перешкоди (особисто-командні);
2. змагання зв'язок;
3. рятувальні роботи.

Для участі у змаганнях учасники повинні вміти:

- молодша вікова група: здійснювати підйом та спуск різними способами; долати перешкоди за допомогою навісної переправи, паралельних мотузок, маятника та траверсом; здійснювати перенос потерпілого на бухті вірьовки;
- старша вікова група: здійснювати підйом вільним лазінням, комбінованим; спускатися дюльфером; рухатись по навісним та круто похилим переправам; транспортувати потерпілого.

Умови проведення змагань будуть надані учасникам під час наради для тренерів команд.

# 6. Підведення підсумків

Переможцями змагань є команди, які набрали найменшу суму балів за результатами сумування місць що виборювались в окремих видах змагань. При рівності суми місць перевага надається команді, що зайняла вище місце на дистанції «Рятувальні роботи».

# 7. Нагородження переможців

Переможці нагороджуються грамотами департаменту освіти і науки виконкому Криворізької міської ради.

# 8. Фінансування

Витрати, пов’язані з участю команд у змаганнях покладаються на відряджуючі організації.

# 9. Подача заявок

Іменна заявка з візою лікаря за [поданою формою](заявка.doc) подається в ГСК в день заїзду. Команди без заявки не допускаються до участі у змаганнях. Попередня заявка за телефоном 0673092176 або на електронну адресу ctkeum1999@ukr.net - **обов’язково** (в довільній формі) 15 січня 2019 року до 1700.

# 10. Для участі в змаганнях необхідне спорядження:

Особисте: спортивна форма.

Командне: рукавиці, страхувальні системи, карабіни, спусковий пристрій, прусики, каски, вірьовка 2х15 метрів, каски.
