---
title: Умови проведення міського конкурсу дитячого малюнку «Зоо-палітра»
---

# 1. Загальні положення

Безпосереднє керівництво конкурсом здійснює управління освіти і науки виконкому Криворізької міської ради, допомогу в організації та проведені надає КПНЗ «Центр дитячої та юнацької творчості «Ріднокрай» КМР.

# 2. Мета конкурсу

- виховання ціннісного ставлення до біорізноманіття свого регіону;
- активізація пізнавальної діяльності учнівської молоді до представників тваринного світу з різних зоогеографічних областей;
- розвиток образного мислення і емоційної чуйності;
- розкриття творчих здібностей та художнього смаку підростаючого покоління.

# 3. Учасники конкурсу

До участі в конкурсі запрошуються учні 7-9 класів закладів загальної середньої освіти та вихованці закладів профільної позашкільної освіти. Участь у конкурсі може бути як індивідуальною, так і у складі команди.

# 4. Умови конкурсу

Конкурс проводиться у два етапи:

- І етап - відбірковий (в районах з січня до 26 лютого 2018 року);
- ІІ етап - фінальний (міський конкурс 26 лютого 2018 року на базі КПНЗ «ЦДЮТ «Ріднокрай» КМР).

За результатами районних відбіркових етапів даного конкурсу надаються роботи переможців 26 лютого 2018 року в КПНЗ «ЦДЮТ «Ріднокрай» КМР для участі в міському конкурсі. Творчі роботи учнів приймаються оргкомітетом і авторам не повертаються.

Заявку від району надати на електронну скриньку КМВ КПНЗ «МПДЮТ «Горицвіт» КМР ([kmv_goricvit@ukr.net](mailto:kmv_goricvit@ukr.net)) 22.02.2018 р.

Кількість робіт від автора чи колективу - два малюнка (на першому - намалювати птахів або ссавців, які мешкають на території регіону, на другому - представників різних зоогеографічних областей світу).

# 5. Вимоги до конкурсних робіт:

- малюнки подаються у зазначений термін;
- до кожної роботи додається етикетка (10 x 6 см), справа унизу або на зворотній стороні малюнка: назва роботи, прізвище, ім'я і вік автора, техніка виконання, повна назва навчального закладу;
- формат малюнка - А2;
- матеріали: гуаш, акварель, воскова крейда.

Розгляду не підлягають роботи, які виконані або надані без дотримання умов конкурсу та вимог до робіт.

# 6. Критерії оцінювання конкурсних робіт:

- художня виразність;
- реальність вигляду і характерних ознак птахів і ссавців регіону, зоогеографічних областей світу;
- оригінальність композиційного рішення;
- індивідуальність і креативність творчого почерку.

# 7. Підведення підсумків та нагородження переможців

Автори кращих робіт будуть відзначені грамотами управління освіти і науки виконкому Криворізької міської ради. Роботи, що посядуть І, ІІ та ІІІ місця в конкурсі будуть надіслані до КЗО «Обласний еколого-натуралістичний центр дітей та учнівської молоді» ДОР для участі у обласному етапі Всеукраїнського конкурсу дитячого малюнку «Зоологічна галерея» - 2018.
