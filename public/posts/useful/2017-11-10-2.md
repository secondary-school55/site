---
title:
  Про проведення презентації збірника творчих робіт юних літераторів, художників,
  композиторів «Собори наших душ»
---

З метою розвитку і збереження духовних, моральних, національних і особистісних цінностей дитини, пропаганди творчості художньо обдарованих дітей і підлітків області у рік відзначення 85-ої річниці утворення Дніпропетровської області 11 листопада 2017 року в приміщенні комунального комплексного позашкільного навчального закладу “Будинок учителя” Дніпропетровської міської ради відбудеться презентація літературно-мистецького видання – збірника “Собори наших душ” (випуск 19).

Збірник “Собори наших душ” (випуск 19) надрукований видавництвом “Ліра” на замовлення департаменту освіти і науки Дніпропетровської обласної державної адміністрації і підготовлений педагогами комунального позашкільного навчального закладу “Дніпропетровський обласний дитячо-юнацький кіноцентр “Веснянка” Дніпропетровської обласної ради”.

Презентація збірника – традиційний обласний захід, який проводиться з метою популяризації творчості переможців і активних учасників обласних конкурсів юних літераторів, художників, композиторів “Собори наших душ”.

До збірника увійшли твори 131 юного автора з 21 регіону області, 30 з них є учнями 13 сільських районів.

Збірник складають 3 частини: творчість юних літераторів – це 84 літературні твори 75 авторів, творчість юних художників, яка представлена 33 графічними роботами 33 юних художників-графіків, і творчість юних композиторів - це 23 музичних твори 23 юних композиторів області.

У багатьох творах і роботах юних авторів оспівується Україна, рідна Дніпропетровщина, подвиги українського народу. Юні літератори, художники і композитори відобразили наше сьогодення, поділилися своїми мріями і почуттями.

Досягнення юних талантів є результатом не тільки їхньої творчості, але й копіткої натхненої праці їхніх педагогів і творчих наставників.

**Дата проведення**: 11.11.2017 року<br>
**Місце проведення**: ККПНЗ “Будинок учителя”, Дніпровської міської ради (вул. Успенська, 14 ).<br>
**Час проведення**: 10.00 - 13.00
