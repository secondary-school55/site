---
title:
  Інформаційно-методичні рекомендації щодо участі в щорічному обласному фестивалі
  дитячих театральних колективів закладів освіти “Театральна мозаїка”
---

# Мета і завдання

З метою виявлення та заохочення молоді у різних видах театральної діяльності, їх розвитку та надання системної підтримки, привернення уваги громадськості, державних та комерційних структур до виховання всебічно розвиненої та освіченої особистості юних громадян України, надання їм підтримки в розвитку творчого потенціалу, самореалізації і духовного самовдосконалення щорічно проводиться обласний фестиваль дитячих театральних колективів закладів освіти “Театральна мозаїка” (далі – Фестиваль).

Основними завданнями Фестивалю є: розвиток та популяризація дитячої театральної творчості, кращих робіт юних театральних діячів, пропаганда вітчизняного театрального мистецтва, визначення шляхів, способів та тенденцій розвитку дитячого театрального мистецтва, створення сприятливих умов для розвитку творчої діяльності дітей та молоді у відповідній галузі, спрямування роботи гуртків та студій театрального мистецтва на морально-етичне виховання підростаючого покоління, обмін практичним досвідом організації та роботи дитячих театральних студій та гуртків, сприяння збільшенню мережі гуртків театрального мистецтва та підвищенню рівня їх майстерності.

# Умови та терміни проведення Фестивалю

Фестиваль проводиться щорічно у два етапи:

І етап (за наявності чисельних театральних колективів) – районний, міський, об’єднаних територіальних громад (далі – ОТГ);

ІІ етап (березень) − обласний етап, в якому беруть участь переможці районних, міських ОТГ етапів (за наявності чисельних театральних колективів), колективи навчальних закладів обласного підпорядкування, або колективи з міст та районів.

Перші три дні – перегляд конкурсних робіт, четвертий день – урочисте закриття та нагородження переможців та учасників.

Фестиваль проводиться за такими жанровими спрямуваннями: драма; комедія; трагедія; моновистава; СТЕМ; театр КВК; мюзикл; казка.

Тривалість виступу театрального колективу до 15 хв.

Для участі у Фестивалі необхідно до 01березня 2018 року на електронну адресу Кіноцентру (vesnyanka.dp@gmail.com) надіслати [заявку](заявка.docx).
