---
title: Міський конкурс дитячого малюнку імені Григорія Синиці
---

1\. Загальні положення

1.1. Організаторами конкурсу дитячого малюнку імені Григорія Синиці є управління культури виконкому Криворізької міської ради та філіал КЗК «Міський історико-краєзнавчий музей» «Музей-квартира художника Г. І. Синиці».

1.2. Організація та проведення конкурсу ґрунтується на принципах загальнодоступності, вільного розвитку особистості, захисту прав та інтересів учасників конкурсу.

2\. Цілі та завдання конкурсу

2.1. Пошук та підтримка талановитих дітей в галузі образотворчого мистецтва. Створення умов для естетичного, духовного та морально-патріотичного виховання підростаючого покоління. Залучення дітей до образотворчого мистецтва, розвиток їх творчих здібностей. Популяризація колористичної школи українського мистецтва, засновником якої був художник Г.І. Синиця. Узагальнення досвіду дитячої творчості через організацію виставки дитячих малюнків.

Предмет конкурсу: дитячі малюнки, присвячені темі «Мальовнича Україна» (додаток).

2.2. Завданнями організаторів конкурсу є:

- організація та проведення конкурс дитячого малюнку;
- залучення до участі в конкурсі якнайбільшої кількості учасників;
- організація роботи кваліфікованого журі конкурсу для оцінки робіт;
- заохочення переможців конкурсу подарунками.

3\. Порядок участі у конкурсі

3.1. До участі у конкурсі запрошуються діти двох вікових категорій:

а) діти віком від 6 до 9 років включно;
б) діти віком від 10 до 14 років.

3.2. Малюнки повинні бути виконані самостійно - без допомоги батьків, педагогів чи копіювання готових зразків. Підписані з іншої сторони: прізвище, ім’я та по-батькові, вік, навчальний заклад, назва творчої роботи.

3.3. Малюнки можуть бути виконані на різних матеріалах (ватман, картон, полотно) та в різноманітних кольорових техніках (масло, акварель, гуаш, кольорові олівці тощо).

3.4. Подані на конкурс роботи мають бути не менші за формат А4 (210x290) та не більші за формат АЗ (420x580).'

3.5. Кількість малюнків, представлених на конкзфс одним учасником, не повинна перевищувати 2.

4\. Організація проведення конкурсу

4.1. Прийом малюнків триватиме з 15 вересня до 20 грудня 2017 року.

4.2. Малюнки надсилати за адресою: 50027 Дніпропетровська обл., м. Кривий Ріг, проспект Гагаріна, буд. 13 кв. 18 «Музей-квартира художника Г. І Синиці»

4.3. Робота журі щодо оцінки малюнків та визначенню переможців триватиме з 20 грудня 2017 року до 15 січня 2018 року.

Нагородження переможців конкурсу відбудеться 17 січня 2018 року в рамках святкування 110-ї річниці від Дня народження заслуженого художника України Григорія Синиці.

Кращі роботи будуть експонуватися в КЗК «Міський виставочний зал» Кривого Рогу.

Результати конкурсу будуть оголошені в місцевих засобах масової інформації та розміщені на сайті КЗК «Міський історико-краєзнавчий музей» кгтиг.сір.иа

5\. Робота журі конкурсу

5.1. Склад журі конкурсу (не менше 5 осіб) визначають організатори конкурсу.

5.2. Критерії оцінки:

- змістовність та відповідність малюнку темі конкурсу;
- оригінальність ідеї;
- творчий задум;
- художній рівень виконання роботи, відповідність віковому рівню автора.

  5.3. Журі оцінює конкурсні роботи та визначає переможців в кожній з вікових категорій: за І, II, III місця та по 2 заохочувальних призи. Всього - 10 номінантів.
