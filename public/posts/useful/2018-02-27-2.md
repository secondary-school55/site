---
title:
  Міські змагання зі спортивного туризму серед учнівської молоді у І півріччі
  2018 року
---

# Умови проведення міських змагань зі спортивного туризму для дітей молодшої вікової групи «Перші старти»

**І. Мета**

Міські змагання зі спортивного туризму «Перші старти» проводяться з метою:

- популяризації спортивного туризму серед учнівської молоді;
- пропаганди здорового способу життя;
- виховання учнівської молоді засобами туристсько-спортивної роботи;
- виявлення талановитих туристів-спортсменів серед дітей молодшої вікової групи для подальшого розвитку їх здібностей у даному виді спортивного туризму.

**ІІ. Термін і місце проведення**

Змагання проводяться **27.03.2018** на базі КПНЗ «Центр туризму, краєзнавства та екскурсій учнівської молоді «Фортуна» КМР (директор Е.Дворчук). Заїзд команд до 12:00. Від’їзд - о 17:00.

**13.03.2018 о 10:00** на базі КПНЗ «ЦТКЕУМ «Фортуна» КМР відбудеться інструктивна методична нарада з керівникам команд з питання проведення змагань з техніки пішохідного туризму для дітей молодшого шкільного віку.

**ІІІ. Керівництво змаганнями**

Організатором змагань виступає управління освіти і науки виконкому Криворізької міської ради. Підготовка та проведення змагань, забезпечення техніки безпеки, створення оргкомітету та ГСК (головної суддівської колегії) покладається на КПНЗ «ЦТКЕУМ «Фортуна» КМР (директор Е.Дворчук).

**ІV. Учасники змагань**

До участі у змаганнях допускаються команди закладів загальної середньої та позашкільної освіти міста (одна від закладу). До складу команд можуть входити учні віком від 10 до 12 років включно. Команду супроводжує 1 керівник (представник команди), на якого покладається відповідальність за збереження життя та здоров’я учнів.
Кількісний склад команди – 6 учнів (2 особи протилежної статті).
Кількість команд від району не обмежена.

**V. Програма змагань**

До програми змагань входить смуга перешкод, що складається з наступних етапів:

1.  Рух по купинах;
2.  Рух по жердинах;
3.  Подолання «рівчака» або «річки» з використанням підвішеної мотузки («маятник»);
4.  Навісна переправа;
5.  Переправа по колоді з перилами;
6.  В’язання вузлів;
7.  Транспортування потерпілого;

Етапи долаються відповідно до Настанов до проведення змагань з пішохідного туризму, затверджених виконкомом ФСТУ від 11 квітня 2015 р.

**VI. Підведення підсумків**

Команда-переможниця визначається за найменшою сумою загального часу проходження дистанції та штрафного часу, отриманого на усіх етапах.

**VII. Нагородження переможців**

Переможці нагороджуються грамотами управління освіти і науки виконкому Криворізької міської ради.

**VIII. Подача заявок**

23.03.2018 до 17:00 на електрону пошту travel_fortuna@i.ua обов’язково надати попередню заявку.
[Іменна заявка](Іменна заявка 1.docx) з візою лікаря, за поданою формою та документами, які підтверджують вік і розряд учасників подаються в секретаріат ГСК у день змагань. Команди без заявки та візи лікаря до участі у змаганнях не допускаються.

**IХ. Спорядження**

Для участі у змаганнях команді потрібно мати спорядження: індивідуальні страхувальні системи – 6 шт., каски – 6 шт., блокування з основної мотузки (L = 3-5м) – 6 шт., карабіни – 24 шт., прусики – 6 шт., основна мотузка Ø 10мм – 30 м.

# Умови проведення ХХ міських змагань зі спортивного орієнтування серед учнівської молоді

**І. Мета**

Міські змагання зі спортивного орієнтування проводяться з метою:

- зміцнення здоров’я дітей, популяризації фізичної культури і спорту в повсякденному житті юнаків і дівчат;
- пропаганди спортивного орієнтування в місті;
- виховання учнівської молоді засобами туристсько-спортивної роботи.

**ІІ. Термін і місце проведення**

Змагання проводяться **03.04.2018** на території Карачунівського лісового масиву. Інформація про місце старту буде надана представникам команд під час попередньої реєстрації. Заїзд команд до 10:00. Реєстрація учасників до 10:30. Старт об 11:00. Роз’їзд команд до 16:00.

**20.03.2018 о 10:00** на базі КПНЗ «ЦТКЕУМ «Фортуна» КМР (директор Е.Дворчук) відбудеться інструктивна методична нарада з керівниками команд з питання проведення змагань зі спортивного орієнтування.

**ІІІ. Керівництво змаганнями**

Організатором змагань виступає управління освіти і науки виконкому Криворізької міської ради. Підготовка та проведення змагань, забезпечення техніки безпеки, створення оргкомітету та ГСК (головної суддівської колегії) покладається на КПНЗ «ЦТКЕУМ «Фортуна» КМР (директор Е.Дворчук).

**ІV. Учасники змагань**

У змаганнях беруть участь команди закладів загальної середньої та позашкільної освіти міста (кількість команд від району не обмежена). Змагання проводяться серед команд, до складу яких входять чотири вікові групи:

- хлопці (Ч), дівчата (Ж) 11 – 2007-2008 р.н.;
- хлопці (Ч), дівчата (Ж) 13 – 2005-2006 р.н.;
- хлопці (Ч), дівчата (Ж) 15 – 2003-2004 р.н.;
- хлопці (Ч), дівчата (Ж) 17 – 2001-2002 р.н.

Склад команди - 9 осіб: 8 спортсменів (1 дівчинка + 1 хлопчик у кожній віковій групі), 1 представник (тренер).

**V. Програма змагань**

Загальнокомандна естафета за вибором (на середній дистанції).

За визначений суддями контрольний час команда має набрати максимальну кількість очок за проходження контрольних пунктів (далі - КП). Кожний КП оцінюється певною кількістю очок, від 1 до 5, в залежності від його відстані від старту змагань та складності розташування. За перевищення контрольного часу ( далі - КЧ) команді призначається штраф, у розмірі – 1 штрафне очко за кожну неповну хвилину перевищення КЧ. Перші учасники на старті отримують карту, з нанесеними КП (біля кожного буде зазначена в дужках його «вартість») Кожному учаснику необхідно знайти довільну кількість КП, але не менше зазначеної для вікових груп, і передати естафету наступному учаснику. Естафета передається картою.

Категорія змагань – Г. Карта кольорова М 1:10000, Н 2 м.

**VI. Підведення підсумків**

До загальнокомандного заліку зараховуються результати всіх учасників команди. Результат визначається сумою очок членів команди, незалежно від віку та статті, мінус штрафні очки за перевищення контрольного часу. Якщо один або більше учасників команди не знаходять мінімальну кількість КП, команда дискваліфікується.
При отриманні однакової суми балів перевага надається команді, яка набрала менше штрафних очок.

**VII. Нагородження переможців**

Переможці нагороджуються грамотами управління освіти і науки виконкому Криворізької міської ради.

**VIII. Подача заявок**

29.03.2018 до 15:00 обов’язково електронною поштою на адресу travel_fortuna@i.ua надати попередню заявку за формою. Команда без попередньої заявки до змагань не допускається.

[Іменна заявка](Іменна заявка 2.docx) з візою лікаря, затверджена директором закладу освіти та учнівські квитки (розрядні книжки з фотографією) подаються в день змагань.

**IХ. Спорядження**

Для участі в змаганнях необхідно мати: годинник, компас, файл для карти, спортивний одяг, відповідно до погоди, набір харчів, питну воду.

# Умови проведення Х міських змагань зі спортивного пішохідного туризму серед учнівської молоді

**І. Мета**

Змагання проводяться з метою:

- удосконалення спортивно-туристських прийомів у техніці пішохідного туризму;
- популяризації спортивного пішохідного туризму як наймасовішого та доступного виду туризму й активного відпочинку;
- активізації спортивного туристського та фізичного виховання учнівської молоді;

**ІІ. Термін і місце проведення**

Змагання проводяться 20 квітня 2018 року на базі Широківського лісового масиву. Заїзд команд до 09:00. Від’їзд - о 16:00.

30.03.2018 на базі КПНЗ «ЦТКЕУМ Інгулецького району» КМР (директор Г.Глядченко) буде проведено нараду з питань організації та проведення даних змагань.

**ІІІ. Керівництво змаганнями**

Організатором змагань виступає управління освіти і науки виконкому Криворізької міської ради. Підготовка та проведення змагань, забезпечення техніки безпеки, створення оргкомітету та ГСК (головної суддівської колегії) покладається на ЦТКЕУМ Інгулецького району (директор Г.Глядченко).

**ІV. Учасники змагань**

У змаганнях беруть участь учні не старші 2001 року народження.
Склад команди: 3+1 (одна особа протилежної статі)
Кількість команд від району не обмежена.

**V. Програма змагань**

1.  Смуга перешкод (особисто-командна).
2.  Смуга перешкод (командна).

Учасники будуть змагатися на етапах: спуск та підйом спортивним способом, навісна переправа, підйом по скельним ділянкам, траверс схилу, рух по купинах та жердинах, переправа через водойму або за допомогою підвішеної мотузки (маятник), підйом та спуск по вертикальним перилам, переправа по мотузці з перилами.

**VI. Підведення підсумків**

Переможцями змагань є команди, які набрали найменшу суму балів за результатами сумування місць, що виборювались в окремих видах змагань. При рівності суми місць перевага надається команді, що зайняла вище місце на дистанції «Смуга перешкод-командна».

**VII. Нагородження переможців**

Переможці нагороджуються грамотами управління освіти і науки виконкому Криворізької міської ради.

**VIII. Подача заявок**

10 квітня 2018 року до 16:00 – обов’язково за телефоном 0673092176 або на електронну адресу ctkeum1999@ukr.net подати попередню заявку (за формою). [Іменна заявка](Іменна заявка 3.docx) з візою лікаря за поданою формою подається до ГСК у день заїзду. Команди без попередньої заявки та без заявки з візою лікаря не допускаються до участі у змаганнях.

**IХ. Спорядження**

Індивідуальне та командне спорядження для проходження дистанцій ІІ класу з організацією командної страховки та супроводження.

# Умови проведення ІІ міських змагань з техніки велотуризму серед учнівської молоді міст

**І. Мета**

Міські змагання з техніки велотуризму проводяться з метою:

- пропаганди здорового способу життя, зміцнення здоров’я дітей;
- виховання учнівської молоді засобами туристсько-спортивної роботи;
- популяризації велосипедного туризму в місті.

**ІІ. Термін і місце проведення**

Змагання проводяться 10.05.2018 та 11.05.2018 на базі КПНЗ «ЦТКЕУМ «Фортуна» КМР (директор Е.Дворчук) за графіком:

**10.05.2018** - між командами закладів позашкільної освіти, заїзд команд до 12:00, старт о 12:30.

**11.05.2018** - між командами закладів загальної середньої освіти, заїзд команд до 12:00, старт о 12:30.

**19.04.2018** на базі КПНЗ «ЦТКЕУМ «Фортуна» КМР відбудеться нарада методистів (відповідальних) з туристсько-спортивного напряму та керівників гуртків велотуризму з питань організації та проведення ІІ міських змагань з техніки велотуризму.

**ІІІ. Керівництво змаганнями**

Організатором змагань є управління освіти і науки виконкому Криворізької міської ради. Підготовка та проведення змагань, створення оргкомітету та ГСК (головної суддівської колегії) покладається на КПНЗ «ЦТКЕУМ «Фортуна» КМР» (директор Е. Дворчук).

**ІV. Учасники змагань**

У змаганнях беруть участь команди закладів загальної середньої та закладів позашкільної освіти міста. Склад команди: 4 учасника (з них не менше 1 дівчини), 1 запасний учасник; 1 представник команди. Кожна команда надає до складу ГСК одного суддю (обов’язково). До участі у змаганнях допускаються учні віком 14-16 років. Всі учасники змагань повинні мати дозвіл лікаря на участь у змаганнях.

**V. Програма змагань**

Змагання проводяться на дистанціях:

1.  «Фігурне водіння велосипедом».
2.  «Велотріал».
3.  «Велокрос» (ІІ клас).

Дистанція «Фігурне водіння велосипедом» передбачає проходження у певній послідовності фігур-перешкод на майданчику з твердим покриттям. Довжина всієї дистанції близько 100 метрів. Фігурами дистанції є змійка, ворота, гойдалка, вісімка, круг, коридор, перенесення предмету, стоп-лінія. Відстань між фігурами не більше 5 метрів.

Дистанція «Велотріал» передбачає подолання коридору шириною 1,5 м, довжиною 100 м з перешкодами (не менше трьох).

Дистанція «Велокрос» довжина – 1 км з природними та штучними перешкодами.

Штрафи нараховуються у балах: 1 бал дорівнює 5 секундам.

**VI. Підведення підсумків**

По закінченню змагань бали переводяться в секунди і сумуються з часом проходження дистанції. Результат на дистанції визначається за найменшою сумою часу.

Кращий результат у загальному заліку визначається найменшою сумою місць на всіх дистанціях.

Команди та учасники, які посіли І, ІІ, ІІІ місця на окремих дистанціях та в загальному заліку, нагороджуються грамотами управління освіти виконкому Криворізької міської ради.

**VII. Нагородження переможців**

Переможці нагороджуються грамотами управління освіти і науки виконкому Криворізької міської ради.

**VIII. Подача заявок**

Попередні заявки подаються до 02.05.2018 на електронну адресу travel_fortuna@i.ua в КПНЗ «ЦТКЕУМ «Фортуна» КМР. Команда без попередньої заявки до участі у змаганнях не допускається.

Заявки з допуском лікаря, медичні страховки, учнівські квитки або розрядні книжки з фотографією, завірена копія свідоцтва про народження або паспорту подаються до мандатної комісії в день змагань до 12:00.

**IХ. Спорядження**

Учасники змагаються на власних велосипедах. Допускаються велосипеди з базовою відстанню між осями коліс не менше ніж 960 мм. Велосипед повинен мати багажник з прикріпленим вантажем: хлопці - 4кг (2 пляшки по 2л з водою), дівчата 3кг (2 пляшки по 1,5л з водою). За потреби надається суддівський велосипед (вантаж учасник закріплює самостійно).
