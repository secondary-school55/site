---
title: Загальнонаціональний правопросвітницький проект "Я маю право!"
---

Загальнонаціональний право​просвітницький проект "Я МАЮ ПРАВО​!" реалізується Міністерством юстиції у співпраці з системою безоплатної правової допомоги, територіальними органами юстиції, за підтримки юридичних клінік, міжнародних донорів та партнерів.

Мета проекту – підвищити юридичну грамотність українців та сформувати нову правову культуру в суспільстві. Це масштабна реформа правової свідомості, яка забезпечить сталий розвиток України як сучасної демократичної держави.

Проект "Я маю право!" інформує громадян про їхні права, навчає, як ці права захищати, дає чіткі й зрозумілі поради, як діяти, коли права порушують.

Одним з ключових елементів, який забезпечує реалізацію проекту «Я МАЮ ПРАВО!», є надання громадянам безоплатної правової допомоги. Це дієвий та ефективний механізм, який дає можливість захистити свої права кожному.

- [Указ Президента України №361/2017 "Про оголошення в Україні 2018 року Роком реалізації правопросвітницького проекту «Я маю право!»"](http://www.president.gov.ua/documents/3612017-22974)
- [Розпорядження Кабінету Міністрів України від 13.09.2017 №638-Р "Про реалізацію правопросвітницького проекту "Я маю право!" у 2017-2019 роках"](https://minjust.gov.ua/m/rozporyadjennya-kabinetu-ministriv-ukraini-vid-13-veresnya-2017-r-638-r-pro-realizatsiyu-pravoprosvitnitskogo-proektu-ya-mayu-pravo-u-2017---2019-rokah)
- [Розпорядження Кабінету міністрів України від 20.12.2017 № 1012-Р «Про схвалення Стратегії інформування громадян про гарантовані їм Конституцією та законами України права на період до 2019 року»](http://zakon3.rada.gov.ua/laws/show/1012-2017-%D1%80)
