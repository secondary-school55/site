---
title: Про організацію Міжнародної культурно-просвітницької поїздки «Європейська співдружність»
---

Відповідно до Плану спільних заходів Мінкультури та Всеукраїнської молодіжної громадської організації «Серце до серця» на 2016-2021 роки, затвердженого 24.03.2016, з метою розвитку волонтерського руху, обговорення перспективи реалізації спільних міжнародних гуманітарних проектів, а також ознайомлення з культурною спадщиною європейських країн з 04 по 12 травня 2019 року заплановано міжнародну культурно-просвітницьку поїздку «Європейська співдружність» до Польщі, Німеччини, Нідерландів, Бельгії, Люксембургу (програма поїздки додається).

Взяти участь у зазначеній поїздці запрошуються представники районних, міських, обласних державних адміністрацій, органів місцевого самоврядування, головні лікарі, медичні працівники лікувально-профілактичних закладів, співробітники, учні, студенти навчальних закладів, громадських організацій тощо.

Витрати на проживання, харчування та проїзд передбачаються за рахунок учасників поїздки. Учасникам поїздки необхідно мати біометричний паспорт для виїзду за кордон або оформлену шенгенську візу.

Просимо поінформувати зацікавлені структурні підрозділи, районні державні адміністрації, виконавчі комітети міських рад, органи місцевого самоврядування, співробітників лікувальних, медичних, навчальних закладів, ЗМІ, інших організацій та установ соціального та гуманітарного напрямку діяльності про зазначену вище поїздку.

Додаткова інформація та попередня реєстрація відбуватиметься за телефонами: (044) 501-01-15, (067) 407-77-98, (097) 908-52-28, (050) 447-49-68, (093) 214-64-17.

[Орієнтовний план міжнародної культурно-просвітницької поїздки «Європейська співдружність» до Польщі, Німеччини, Нідерландів, Бельгії, Люксембургу 04-12 травня 2019 року](plan.doc)
