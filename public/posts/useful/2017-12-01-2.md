---
title: Про проведення всеукраїнського конкурсу з інформаційних технологій "ITalent"
---

На виконання пункту 158 Плану Всеукраїнських і міжнародних організаційно-масових заходів з дітьми та учнівською молоддю на 2017 рік (за основними напрямами позашкільної освіти), затвердженого наказом МОН від 27.12.2016 № 1626, з 10 листопада по 24 грудня 2017 року буде проходити другий сезон Всеукраїнського конкурсу з інформаційних технологій для дітей та молоді «ITalent». Умови проведення заходу розміщені на [сайті Українського державного центру позашкільної освіти (далі - УДЦПО)](http://udcpo.com.ua).

Конкурс проводиться УДЦПО спільно з Молодіжною громадською організацією «Київський Інтелект Клуб», Громадською організацією «Всесвіт у гармонії», інтернет-клубом ASUS CyberZone у два етапи: заочний (онлайн) та
очний.

До участі у конкурсі запрошуються вихованці (учні) закладів позашкільної, загальної середньої, професійно-технічної освіти. Початок реєстрації учасників на заочний етап з 10 листопада 2017 року.

Фінальний (очний) етап конкурсу відбудеться 24 грудня 2017 року у м. Києві. Для участі у фіналі конкурсу допускаються учасники, що отримали виклик від УДЦПО.

Заїзд і реєстрація учасників 24 грудня ц. р. до 10.00 год за адресою: м. Київ, Кловський узвіз, 8. Проїзд від залізничного вокзалу м. Києва до станції метро «Арсенальна» далі пішки або автобусом № 55 до зупинки «Юний технік». Від’їзд учасників - 24 грудня ц. р. після 18.00 год. Просимо завчасно придбати квитки на зворотний шлях.

Витрати на проїзд, харчування учасників та осіб, які їх супроводжують, здійснюються за рахунок організації, що відряджає.

Збереження життя і здоров’я учасників у дорозі та під час проведення заходу забезпечують супроводжуючі особи.
Додаткова інформація за тел. у місті Київ: (050) 966-83-66 (контактна особа - Єременко Антон Віталійович).
