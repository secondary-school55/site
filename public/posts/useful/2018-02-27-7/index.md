---
title:
  Умови проведення обласного конкурсу дитячої анімації в стилі петриківського
  розпису «Жива петриківка»
---

# І. Мета і завдання конкурсу

1.1. Конкурс «Жива петриківка» проводиться з метою популяризації унікального українського народного мистецтва – петриківського декоративного живопису; упровадження в навчально-виховний процес сучасних інформаційних та педагогічних технологій.
1.2. Завданнями конкурсу є:

- подальший розвиток єдиного інформаційного освітнього простору України;
- упровадження сучасних медіаосвітніх технологій в освітній процес;
- розвитку у дітей та молоді творчих здібностей щодо опанування та удосконалення володіння технікою петриківського розпису;
- створення анімаційного контенту щодо історії, традицій, розмаїття петриківського орнаменту;
- розвитку вмінь та навичок створення анімації у різноманітних техніках;
- підвищення мотивації вчителів та учнів до активного використання інформаційно-комунікаційних технологій з метою вирішення завдань модернізації освіти.

# ІІ. Терміни та місце проведення конкурсу

2.1. Конкурс проводиться поетапно:

**1-й етап**: 29.01.2018 р. – 10.04.2018 р. - створення конкурсних робіт учасниками конкурсу та подання їх на розгляд журі;

**2-й етап**: 11.04 – 20.04.2018 р. - робота журі конкурсу;

**3-й етап:** 30.04.2018 р. – оголошення результатів конкурсу на Освітньому порталі Дніпропетровщини dnepredu.com та сайті «Віртуальна майстерня Петриківського розпису» http://petrikovka.dnepredu.com;

Дата нагородження переможців конкурсу буде оголошена пізніше.

# ІІІ. Організація проведення конкурсу

3.1. Конкурс проводиться за підтримки Громадської організаціії "ЖІНКИ плюс".

3.2. Загальне керівництво підготовкою та проведенням конкурсу покладається на комунальний вищий навчальний заклад «Дніпровська академія неперервної освіти».

3.3. При необхідності автори та консультанти робіт можуть погодити свої організаційні питання з координатором конкурсу Катериною Рижій (моб. 097 828 2345; e-mail: petrikivkaedu@gmail.com).

# ІV. Учасники конкурсу

До участі у конкурсі запрошуються учні загальноосвітніх шкіл та позашкільних навчальних закладів області 1-11 класів.

Якщо учнівська конкурсна робота виконана за допомогою вчителя, то в заявці, окрім автора/авторів, вказується ПІБ вчителя-консультанта.

# V. Умови проведення конкурсу

5.1. Для участі у конкурсі учасники заповнюють он-лайн заявку за посиланням:

[https://docs.google.com/forms/d/e/1FAIpQLSfr0v_f78Hjj9yuwbMHdRGNSWoxQ6YP7aVCBnFaZAGctPxYcg/viewform](https://docs.google.com/forms/d/e/1FAIpQLSfr0v_f78Hjj9yuwbMHdRGNSWoxQ6YP7aVCBnFaZAGctPxYcg/viewform)

Посилання на он-лайн заявку розміщене на Головній сторінці на Освітнього порталу Дніпропетровщини dnepredu.com

5.2. Кількість конкурсних робіт від одного учасника необмежена.

# VI. Перелік вимог до анімаційних робіт, які подаються на конкурс

5.1. Конкурсні анімаційні роботи подаються за номінаціями: «Історія петриківського розпису», «Живий орнамент», «Казкова петриківка», ««Індустріальна петриківка», «Петриківка XXІІ сторіччя».

За номінацією «Історія петриківського розпису» приймаються анімаційні роботи, що розкривають історію або легенди, пов’язані з виникненням українського народного мистецтва у селищі Петриківка – петриківського декоративного живопису.

За номінацією «Живий орнамент» приймаються анімаційні роботи, виконані в стилі петриківського розпису. Твори повинні відображати розмаїття та красу петриківського орнаменту, традиції та родзинки корифеїв або сучасних митців. Петриківка має «оживати» в анімаційній роботі.

За номінацією «Казкова петриківка» приймаються анімаційні роботи, виконані в стилі петриківського розпису, які стануть офіційною рекламою курсу «Казкова петриківка».

Для довідки: Проект «Казкова петриківка» - відеоуроки для малят, в яких ведучі у казковій формі знайомлять глядачів з основними елементами петриківського орнаменту.

Переглянути пілотний урок «Казкова петриківка» можливо за цим посиланням:
[http://petrikovka.dnepredu.com/uk/site/urok-1-ukrayinska-narodna.html](http://petrikovka.dnepredu.com/uk/site/urok-1-ukrayinska-narodna.html)

За номінацією «Індустріальна петриківка» приймаються анімаційні історії, виконані в стилі петриківського розпису, в яких розповідається про велич Дніпропетровщини як космічної столиці та індустріального центру України.

За номінацією «Петриківка XXІІ сторіччя» приймаються анімаційні фантастичні історії, виконані в стилі петриківського розпису щодо існування петриківського розпису на інших планетах, її вигляді у майбутньому (фарби, матеріали, техніки, орнаменти тощо).

6.3. Конкурсні анімаційні роботи можуть бути виконані у будь-якій техніці: комп’ютерній, мальованій, перекладній, живописній на склі, ляльковій, пластиліновій, комбінованій анімації.

Хронометраж конкурсної анімаційної роботи – до 2 хв.

Мова робіт - українська, російська, англійська.

6.4. Конкурсні роботи розміщується учасниками на сервісі YouTube. Посилання на свою конкурсну роботу учасник подає у заявці:

[https://docs.google.com/forms/d/e/1FAIpQLSfr0v_f78Hjj9yuwbMHdRGNSWoxQ6YP7aVCBnFaZAGctPxYcg/viewform](https://docs.google.com/forms/d/e/1FAIpQLSfr0v_f78Hjj9yuwbMHdRGNSWoxQ6YP7aVCBnFaZAGctPxYcg/viewform)

Конкурсні роботи можуть бути втілені у співтворчості декількох учасників: одні учасники створюють малюнки в стилі петриківського розпису для зйомки анімації; інші учасники створюють анімацію (знімають, монтують, озвучують мультфільм тощо).

Кожен із учасників-авторів має бути зазначений у он-лайн заявці.

На конкурсну роботу у кожній номінації потрібно оформити окрему заявку.

# VІІ. Критерії оцінювання конкурсних робіт

7.1. Оцінювання конкурсних робіт за такими критеріями:

- відповідність теми конкурсної роботи одній з п'ятьох запропонованих номінацій;
- володіння автором/авторами технікою петриківського розпису;
- технічна грамотність (володіння сучасними медіатехнологіями);
- оригінальність (здатність автора/авторів побачити нове, втілити власні думки, здібності, авторське бачення);
- суспільна значущість (зміст, ідея, тема конкурсної роботи повинні мати художню та культурну цінність);

Увага! Роботи, виконані у вигляді презентацій або слайд-шоу розглядатися не будуть.

# VІІІ. Умови визначення переможців та нагородження призерів

8.1. Підсумки конкурсу здійснює журі згідно з затвердженими критеріями оцінювання.

8.2. Учасники, які посіли у конкурсі призові місця, запрошуються для нагородження цінними призами та дипломами.

8.3. Кращі конкурсні роботи можуть будуть використані у науково-педагогічній діяльності співробітників комунального вищого навчального закладу «Дніпровська академія неперервної освіти».
