---
title: Умови проведення міського очно-заочного етапу Всеукраїнського конкурсу «Джерело творчості» в номінації «Керівник гуртка - 2019»
---

# І. Загальні положення

Дані умови визначають порядок організації та проведення міського очно-заочного етапу Всеукраїнського конкурсу «Джерело творчості» (далі - Конкурс), який є конкурсом педагогічної майстерності керівників гуртків, секцій, творчих об’єднань закладів позашкільної освіти, його організаційне, методичне забезпечення, порядок участі у ньому та підбиття підсумків.

Метою проведення Конкурсу є підтримка талановитих педагогів закладів позашкільної освіти, сприяння їх самореалізації та стимулювання подальшої творчої педагогічної діяльності.

Основними завданнями Конкурсу є:

- пошук нових форм, методів, моделей організації освітнього процесу з вихованцями закладів позашкільної освіти;
- сприяння творчим педагогічним пошукам, удосконаленню майстерності педагогів закладів позашкільної освіти;
- поширення кращого педагогічного досвіду з організації освітнього процесу в закладі позашкільної освіти;
- створення інформаційного банку даних кращих прикладів педагогічного досвіду роботи керівників гуртків, секцій, творчих об'єднань.

# ІІ. Порядок і терміни проведення

2.1. Конкурс проводиться за номінацією «Керівник гуртка - 2019».

2.2. У конкурсі беруть участь керівники гуртків туристсько-краєзнавчого, еколого-натуралістичного, військово-патріотичного, художньо-естетичного напрямів позашкільної освіти, які відповідають кваліфікаційним вимогам посади.

2.3.Міський етап конкурсу проводиться в очно-заочній формі 17 грудня 2018 року на базі КПНЗ «ЦДЮТ «Гармонія» КМР.

Учасники конкурсу на очному етапі представляють презентацію власного педагогічного досвіду, під час якої керівник гуртка має розкрити рівень своєї фахової майстерності, продемонструвати вміння застосовувати інноваційні технологій у гуртковій роботі, сучасні прийоми організації гурткової роботи, підтверджуючи виступ відеозаписами занять гуртка (до 15 хв.)

Оцінювання презентації досвіду роботи відбувається за критеріями, визначеними в Положенні про Всеукраїнський конкурс «Джерело творчості»

# ІІІ. Вимоги до матеріалів, що подаються на заочний етап

Для участі в Конкурсі учасники подають до організаційного комітету відповідного етапу:

- [заявку на участь у міському етапі Всеукраїнського конкурсу «Джерело творчості» за формою згідно з додатком 3 Умов проведення конкурсу](заявка.docx);
- характеристику професійної педагогічної діяльності, завірену директором закладу;
- опис власного педагогічного досвіду роботи у вигляді електронного портфоліо на платформі Google за відеоінструкцією розміщеною за [посиланням](https://www.youtube.com/watch?v=09HzSYinqfA).

Електронне портфоліо складається з таких обов’язкових розділів:

- анотації «Мій педагогічний досвід роботи»;
- характеристики професійної педагогічної діяльності;
- наявних відгуків про роботу керівника гуртка;
  матеріалів у друкованих та інших ЗМІ (за наявності);
- переліку нагород;
- відеозаписів занять гуртка (творчого об’єднання, секції) (не менше 3, одне з яких за темою «Запрошуємо до світу творчості»).
- конспектів занять гуртка;
- розробок організаційно-масових заходів;
- розробок заняття гуртка (творчого об’єднання, секції);
- фотоматеріалів, що демонструють проведення освітнього процесу з вихованцями гуртка.

Матеріали, подані на конкурс, не рецензуються та не повертаються.

3.1. До участі в міському очно-заочному етапі конкурсу допускаються педагоги, ознайомлені з умовами проведення зазначеного конкурсу, кандидатури яких розглянуто та затверджено рішенням методичної ради закладу та за умов надання повного пакету документів.

3.2. Переможці міського етапу для участі в обласному (Всеукраїнському) етапі конкурсу готують документи відповідно до пунктів 7 – 9 Положення про Всеукраїнський Конкурс.

# [IV. Критерії оцінювання конкурсних матеріалів](критерії оцінювання конкурсних матеріалів.docx)

# V. Визначення переможців і нагородження

Підсумки конкурсу підводяться членами міського журі, за рішенням якого визначаються переможці міського та учасники ІІ (обласного) етапу даного конкурсу. Переможці нагороджуються грамотами управління освіти і науки виконкому Криворізької міської ради.
