---
title:
  Умови проведення ІІІ Міжнародного фестивалю дитячо-молодіжної творчості «Литовська
  феєрія»
---

# 1. Мета та завдання

1.1. Третій Міжнародний фестиваль дитячо-молодіжної творчості «Литовська феєрія» (далі Фестиваль) проводиться з метою виявлення та підтримки обдарованих дітей і молоді; встановлення творчих контактів, сприяння дружнім зв’язкам між дітьми та молоддю з різних регіонів України, зарубіжних країн; популяризації надбань української національної культури на міжнародному рівні.

1.2. Організатори Фестивалю: Всеукраїнська молодіжна громадська організація «Серце до серця», Литовська громадська організація «Від серця до серця» за підтримки Міністерства культури України, Посольства Литовської Республіки в Україні, а також за підтримки організацій та установ за додатковим погодженням.

# 2. Учасники Фестивалю

2.1. До участі у Фестивалі запрошуються учні (вихованці) загальноосвітніх, професійно-технічних, позашкільних, студенти вищих навчальних закладів, творчі колективи віком від 6 до 30 років включно — у складі творчих колективів та окремі виконавці — з України та інших країн світу, а саме:

- солісти, ансамблі малих форм (дуети, тріо, квартети), вокальні ансамблі;
- солісти, хореографічні колективи класичного, народного, стилізованого народного естрадного, дитячого, сучасного, спортивного, бального танцю;
- солісти, ансамблі, оркестри народних, духових, ударних, струнних та щипкових інструментів;
- виконавці всіх жанрів образотворчого, декоративно-ужиткового та прикладного мистецтва;
- виконавці та колективи різних жанрів театрального мистецтва;
- команди-учасниці районних, міських, обласних етапів фестивалю-конкурсу «Молодь обирає здоров’я».

  2.2. Фестиваль проводиться серед дітей і молоді в наступних вікових категоріях (можуть змінюватися згідно з номінаціями):

- молодша вікова категорія (6-9 років);
- середня вікова категорія 1-а (10-12 років);
- середня вікова категорія 2-а (13-16 років);
- старша вікова категорія (17-30 років).

# 3. Порядок проведення Фестивалю

3.1. Творчим колективам, солістам необхідно до 01 лютого 2018 року надіслати заявку на участь у Фестивалі (додається) до оргкомітету Фестивалю на електронну адресу: info@sds.in.ua з приміткою «Фестиваль «Литовська феєрія». Можлива участь одразу у декількох зазначених номінаціях.

3.2. Фестиваль буде проведено з 28 лютого по 04 березня 2018 року у столиці Литовської Республіки – м. Вільнюсі.

# 4. Конкурсні номінації

4.1. Вокал:

- народний спів (солісти, дуети, тріо, квартети, вокальні ансамблі);
- естрадна пісня, твори композиторів-класиків або сучасних авторів (солісти, дуети, тріо, квартети, вокальні ансамблі, шоу-групи).

Репертуарні вимоги:

- солісти та ансамблі представляють два різнохарактерні твори, загальним часом звучання не більше 7 хвилин;
- народний спів — a capella або у супроводі народних інструментів;
- естрадний спів (якісна фонограма «мінус» на MD або CD в аудіо CD форматі).

Кожен твір записаний на окремому диску з високою якістю звуку. Обов’язково вказати: назву твору, автора музики, тексту, назву ансамблю або прізвище виконавця та тривалість звучання даного твору.

4.2. Хореографія:

- класичний танець; народна хореографія; сучасна хореографія; естрадна хореографія; спортивна хореографія;
- бальна хореографія.

Репертуарні вимоги:

- колектив готує 2 фестивальні номери до 10 хвилин;
- можлива участь колективу у декількох вказаних номінаціях;
- тривалість хореографічного номеру до 4-х хвилин;
- якісна фонограма на MD або CD в аудіо CD форматі.

Кожен номер записано на окремому диску з високою якістю звуку. Обов’язково вказати: назву номеру, назву ансамблю та тривалість звучання.

4.3. Інструментальний жанр:

- соло, ансамблі народно-інструментального жанру, оркестри народних інструментів тощо.

Репертуарні вимоги:

- у програмі інструментальних колективів має бути не більше трьох творів (різних за стилем, жанром, формою) кращих зразків української та зарубіжної класики, творів сучасних композиторів, авторських творів;
- у складі оркестрів, ансамблів народних інструментів допускається участь не більше трьох педагогів.

  4.4. Образотворче, декоративно-ужиткове та прикладне мистецтво:

- образотворче мистецтво (живопис, графіка);
- декоративно-ужиткове та прикладне мистецтво (художнє різьблення по дереву, гончарство та художня кераміка, витинанка, художня вишивка, народна та сувенірна іграшка, писанкарство, ліплення, декоративний розпис та народний живопис, паперова пластика, вироби з соломки, лозоплетіння, ткацтво, художнє плетіння гачком та спицями, флористика та вироби з природного матеріалу, художня обробка шкіри, розпис тканини та інше).

Умови участі:

- учасники надають від 2-х до 4-х робіт з одного напряму (можлива участь у декількох напрямах);
- роботи з образотворчого, декоративно-ужиткового та прикладного мистецтва повинні бути оформлені в паспарту або в раму, формат роботи не менше А3 (297х420);
- до робіт необхідно додавати етикетку, на якій вказати: назву роботи, техніку виконання, прізвище, ім’я, вік автора, повну назву навчального закладу, назву гуртка, П.І.Б. керівника.

  4.5. Театральний жанр (драматичний, музичний).

Репертуарні вимоги:

- колективи представляють на конкурс малі сценічні форми, моно-вистави, етюди, сцени з вистав і п’єс, що композиційно мають завершений характер;
- на вікові групи не поділяється.

У виступах буде враховуватися повнота і виразність розкриття теми твору; розкриття і яскравість художніх образів; сценічність (пластика, костюм, культура виконання); художнє оформлення вистави; дикція акторів; відповідність репертуару віковим особливостям виконавців.

4.6. Конкурс літературно-музично-спортивних міні-композицій «Молодь обирає здоров’я».

Для участі у конкурсі допускається команда з 7 осіб (учнів, студентів).

Команда представляє літературно-музичну, художньо-спортивну міні-композицію, спрямовану на популяризацію переваг здорового способу життя, формування у молоді безпечної поведінки, збереження власного здоров’я та здоров’я оточуючих, відображення духовних цінностей і традицій народу в поєднанні з сучасними тенденціями розвитку культури та мистецтв.

Виступи повинні бути позитивно зорієнтованими, з використанням різних видів мистецтва, демонструвати власні досягнення молоді у формуванні здорового способу життя. Наслідки негативних звичок можуть відображатися у трагічній, гумористичній, образній, художньо-спортивній та інших формах.

# 5. Визначення та нагородження переможців

5.1. Переможців Фестивалю визначає журі, склад якого затверджується Організаторами конкурсу.

5.2. Переможці Фестивалю нагороджуються відповідними дипломами та подарунками.

# 6. Фінансування

6.1. Проїзд, проживання та харчування учасників, керівників колективів та інших осіб, що супроводжують, здійснюються за рахунок джерел, не заборонених чинним законодавством України.

6.2. За умови супроводження 15 або більше учасників проживання, харчування керівника здійснюється за рахунок Організаторів Фестивалю.

# 7. Питання авторських та інших прав

7.1. Телевізійні зйомки Фестивалю, окремих його виступів здійснюють телекомпанії, акредитовані Оргкомітетом Фестивалю.

7.2. Питання особистого і майнового страхування колективи-учасники Фестивалю вирішують самостійно.
