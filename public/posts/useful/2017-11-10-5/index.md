---
title:
  Умови проведення міської просвітницько-профілактичної акції «16 днів проти
  гендерного насильства» у 2017 році
---

# І. Загальні положення

Міська просвітницько-профілактична акція проводиться у рамках всеукраїнської акції «16 днів проти ґендерного насильства».

Пам’ятні дати у рамках акції:

- **25 листопада** – Міжнародний день боротьби з насиллям відносно жінок.
- **1 грудня** – Міжнародний день боротьби зі СНІДом.
- **3 грудня** – Міжнародний день людей з інвалідністю.
- **5 грудня** – Міжнародний день волонтера.
- **10 грудня** – Міжнародний день прав людини.

**Учасники**: педагоги, учні і вихованці загальноосвітніх та позашкільних навчальних закладів.
**Термін**: з 25 листопада по 10 грудня 2017 року 2017 року.
**Місце проведення**: заклади освіти міста.

# ІІ. Мета акції

Збільшення розуміння та обізнаності учасників акції щодо форм насилля; створення на локальному рівні соціального простору, вільного віл насилля; підвищення ролі учнів-волонтерів у формуванні навичок правової поведінки серед дітей та підлітків.

# ІІІ. Завдання акції

- підвищення поінформованості дітей та батьків стосовно законодавства щодо захисту їх прав;
- формування у дітей та молоді навичок ненасильницького вирішення конфліктів та протистояння насильству в сім’ї, дитячих колективах, в суспільстві; гендерної культури серед дітей, педагогів, батьків, запобігання торгівлі людьми;
- активізація партнерства закладів освіти з представниками інших галузей та громадськими організаціями у питаннях попередження насильства.

# ІV. Рекомендації щодо організації акції

Міська просвітницько-профілактична акція проводиться на місцях в межах районів. До проведення заходів рекомендується залучити фахівців (лікарів, психологів), представників правоохоронних органів, громадських організацій і батьківських громад.

При виборі форм виховної роботи у період акції звернути увагу на: використання проектних технологій; виконання творчих завдань для фокус-груп; проведення учнівських досліджень, волонтерських акцій, тощо.

У всіх закладах освіти міста до планів заходів пропонується включити:

- єдиний правовий день з питань профілактики насильства в сім’ї;
- презентаційно-інформаційні виступи, випуски рекламних роликів «Життя дітей у правовому полі»; «SOS – насилля!»;
- круглі столи «Насилля в сім’ї як соціальна проблема», «Шляхи протидії торгівлі людьми»;
- тренінги «Поняття насилля: його види і прояви», «Подолання стереотипів та формування навичок безпечної поведінки»;
- марафон листів-звернень, малюнків, постерів, буклетів, фото-колажів «Стоп насилля! Ми – толерантне покоління!»;
- волонтерські акції «Дитинство без насилля», «Квітка толерантності»;
- заходи з відзначення дня волонтера.
