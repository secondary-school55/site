---
title: Про проведення обласного семінару-практикуму керівників гуртків дизайну
---

На виконання наказу департаменту освіти і науки облдержадміністрації від 10.09.2019 року № 470/0/212-19 “Про проведення обласних семінарів, вебінарів, засідань обласних методичних об’єднань керівників гуртків закладів позашкільної освіти науково-технічного напряму та слухачів Віртуальної аерокосмічної школи” 04 грудня 2019 року на базі комунального позашкільного навчального закладу “Дніпропетровський обласний центр науково-технічної творчості та інформаційних технологій учнівської молоді” відбудеться обласний семінар-практикум керівників гуртків дизайну.

До участі у заході запрошуються керівники гуртків вищезазначеного профілю, споріднених гуртків, зацікавлених педагогічних працівників.

Заїзд і реєстрація учасників до 10.30 за адресою: м. Дніпро, вул. Ульянова, 4. Проїзд від залізничного та автовокзалу маршрутним таксі № 73, до зупинки “вул. Ульянова”, тролейбусом № 5 до зупинки “Магазин “Маленький Париж”. Від’їзд після 14.00 години.

Витрати на відрядження здійснюються за рахунок організації, що відряджає.

Для виконання практичних робіт учасникам семінару мати при собі інструменти та матеріали для ручної праці (лінійку, ножиці, олівець, клей). Для можливості отримання матеріалів в електронному вигляді – електронні носії (флеш-пам’ять).
