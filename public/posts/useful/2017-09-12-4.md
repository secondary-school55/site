---
title:
  Про проведення Всеукраїнської науково-технічної виставки-конкурсу молодіжних
  інноваційних проектів «Майбутнє України»
---

Відповідно до пункту 31 Плану всеукраїнських і міжнародних організаційно-масових заходів з дітьми та учнівською молоддю на 2017 рік (за основними напрямами позашкільної освіти), затвердженого наказом Міністерства від 27.12.2016 № 1626, наказу Міністерства освіти і науки України від 17.05.2013 № 547 «Про затвердження Положення про Всеукраїнську науково-технічну виставку-конкурс молодіжних інноваційних проектів «Майбутнє України», зареєстрованого у Міністерстві юстиції України 01.06.2013 за № 839/23371 та листа Національного центру «Мала академія наук учнівської молоді» від 04.07.2017 №3-510 «Про проведення Всеукраїнської науково-технічної виставки-конкурсу молодіжних інноваційних проектів «Майбутнє України» у серпні - вересні 2017 року комунальним позашкільним навчальним закладом «Мала академія наук учнівської молоді» Дніпропетровської обласної ради» буде проведений І - відбірковий (обласний, заочний) етап VIII Всеукраїнської науково-технічної виставки-конкурсу молодіжних інноваційних проектів «Майбутнє України».

Умови участі у виставці-конкурсі, орієнтовна тематика проектів у кожній номінації, вимоги до проектів та критерії їх оцінювання розміщені на сайті [http://man.gov.ua/ua](http://man.gov.ua/ua).

Для участі в І етапі виставки-конкурсу необхідно до 8 вересня ц.р. надіслати письмову [заявку](https://drive.google.com/open?id=0B2WFhDmnmBnUTGVySkk2SVR4Q1k), тези інноваційного науково-дослідницького проекту та фото демонстраційної моделі або макета (за наявності) на паперових і електронних носіях на поштову адресу: 49000, Дніпропетровська область, м. Дніпро, пр. Гагаріна, 26, КПНЗ «МАНУМ» ДОР» («Майбутнє України»).

Просимо інформацію про Всеукраїнську науково-технічну виставку-конкурс молодіжних інноваційних проектів «Майбутнє України» довести до відома учнів (вихованців, студентів) загальноосвітніх, професійно-технічних, позашкільних і вищих навчальних закладів І-ІІ рівнів акредитації.

Додаткова інформація - за телефоном: (056) 371-47-84.
