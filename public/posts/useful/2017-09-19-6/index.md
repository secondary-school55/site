---
title:
  Про проведення обласного етапу Всеукраїнського конкурсу “Мій рідний край -
  моя земля”
---

Керуючись наказом департаменту освіти і науки облдержадміністрації від 19 січня 2017 року № 34/0/212-17 “Про затвердження Плану обласних та участі у всеукраїнських, міжнародних організаційно-масових заходах дітей та учнівської молоді на 2017 рік (за основними напрямами позашкільної освіти) та Плану семінарів-практикумів (обласних та всеукраїнських) для педагогічних працівників позашкільних навчальних закладів на 2017 рік”, з метою стимулювання творчого самовдосконалення дітей та учнівської молоді, сприяння модернізації змісту науково-дослідницької, пошукової, експериментальної і практичної діяльності навчальних закладів в галузі біології, екології, сільського та лісового господарства, **в жовтні 2017 року** комунальний заклад освіти “Обласний еколого-натуралістичний центр дітей та учнівської молоді” (далі – КЗО “ОЕНЦДУМ”) проводить **обласний заочний етап Всеукраїнського конкурсу “Мій рідний край - моя земля”** (далі - Конкурс) за напрямами: **“Практична природоохоронна робота і екологія” та “Експериментальна робота з біології, продуктивна праця і дослідницька робота в галузі сільського та лісового господарства”**.

В 2017 році Конкурс буде проводиться **за номінаціями: “Індивідуальні роботи”** (оцінюються звітні матеріали індивідуальних учасників), **“Колективні роботи”** (оцінюються звітні матеріали творчих учнівських об’єднань (гуртків, секцій, клубів), екологічних загонів, учнівських виробничих бригад, шкільних лісництв тощо).

Для участі у Конкурсі необхідно **до 17 жовтня 2017 року** надати до КЗО “ОЕНЦДУМ” роботи переможців районних, міських етапів масових еколого-натуралістичних заходів (обов’язково в паперовому та електронному варіантах) за напрямами:

- **“Практична природоохоронна робота і екологія”** (звіти про участь у Всеукраїнському еколого-натуралістичному поході “Біощит”;
  Всеукраїнській природоохоронній акції “Канюк звичайний - Птах 2017 року”; Всеукраїнських конкурсах “До чистих джерел”, “Вчимося заповідувати” тощо).;

- **“Експериментальна робота з біології, продуктивна праця і дослідницька робота в галузі сільського та лісового господарства”** (звіти про участь у Всеукраїнських трудових акціях “Дослідницький марафон”, “Кролик”, “Плекаємо сад”, Всеукраїнських конкурсах “Ліси для нащадків”, “Юний селекціонер і генетик”, “На кращу навчально-дослідну земельну ділянку закладів освіти” тощо).

Для участі у Конкурсі від міст і районів також надаються **протоколи засідань районних/міських оргкомітетів** по підведенню підсумків Конкурсу за напрямами: “Практична природоохоронна робота та екологія”, “Експериментальна робота з біології, продуктивна праця і дослідницька робота в галузі сільського та лісового господарства”.

**Звертаємо увагу!**

- звітні матеріали, представлені на Конкурс (творчі роботи, планшети, щоденники дослідницької роботи, гербарії, колекції, фото- та відеозвіти та інш.), відбираються безпосередньо міськими/районними оргкомітетами, кількість повинна складати 3-4 роботи від міста/району, на титульній сторінці роботи обов’язково вказувати назву Конкурсу (“Мій рідний край - моя земля”). **матеріали, надіслані після 17 жовтня поточного року, розглядатися не будуть**;

- всі інші звітні матеріали щодо участі закладів освіти міст і районів у конкурсах, акціях природоохоронного, екологічного та сільськогосподарського напряму, які зазначені вище, надаються окремо і будуть оцінюватися членами журі в рамках кожного профільного заходу (термін подання звітних робіт –
  **17 жовтня 2017 року**);

- в 2017 році в рамках Конкурсу не проводиться напрям “Квітникарство та озеленення”, всі звітні матеріали про участь в масових заходах з квітникарства, озеленення, ландшафтного дизайну надаються окремо в рамках обласного конкурсу “Школа - мій рідний дім” (термін подання звітних робіт – **05 жовтня 2017 року**).

- **Переможці обласного заочного відбіркового етапу Всеукраїнського конкурсу “Мій рідний край, моя земля”** будуть запрошені на урочисте нагородження, яке відбудеться під час обласного свята “Уся юннатівська родина у творчих звершеннях єдина”. Захід буде проведено 15 листопада 2017 року на базі комунального позашкільного навчального закладу “Палац дітей та юнацтва Дніпровської міської ради (вул. Набережна Перемоги, 5).

Інформація про проведення обласного свята та списки переможців-учасників будуть оприлюднені додатково.

Звітні матеріали надсилати за адресою: м. Дніпро, вул. Мандриківська, 80, КЗО “ОЕНЦДУМ” , електронна адреса: dneprunnat@ukr.net.

Довідки за тел. (056)370-66-09 (контактні особи Майборода І.О. (заступник директора, Григор’єв Д.В., завідувач відділу біології та екології, Іванус А.В., методист з сільськогосподарського напряму).
