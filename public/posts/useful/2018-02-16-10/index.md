---
title:
  Інформаційно-методичні матеріали проведення обласних змагань молодших школярів
  з початкового технічного моделювання у 2018 році
---

# I. Загальні положення

Обласні змагання з початкового технічного моделювання серед учнів молодшого шкільного віку (далі − Змагання) проводяться відповідно до Положення, затвердженого наказом Міністерства освіти і науки України від 13.11.2017 року за № 1468 та зареєстрованого в Міністерстві юстиції України 05 грудня 2017 року за № 1471/31339та з метою творчого та інтелектуального розвитку дітей, залучення до технічної творчості учнів молодшого шкільного віку.

Основними завданнями змагань є:

- пошук та підтримка обдарованих дітей молодшого шкільного віку;
- стимулювання творчого інтелектуального, духовного та фізичного розвитку дітей, задоволення їх потреб у творчій самореалізації;
- підвищення ролі технічної творчості у системі навчально-виховної роботи позашкільних навчальних закладів;
- організація змістовного дозвілля дітей, пошук нових форм проведення змагань та інших заходів.

# ІІ. Учасники змагань

З метою доступності надання позашкільної освіти з науково-технічного напрямку, змагання молодших школярів з початкового технічного моделювання проводиться по базовим територіям: Дніпропетровській, Криворізькій, Нікопольській, Павлоградській.

У змаганнях по базовим територіям беруть участь команди міст та районів області, які формуються з числа призерів міських/районних етапів.

До складу команди входять 3 особи: 2 учні віком від 6 до 10 років включно (на час проведення змагань учасникам не повинно виповнитися 11 років) та педагог-керівник. За попереднім погодженням із журі та організаторами Змагань, до складу команди можуть входити більше двох учасників, при умові, що додаткові учасники будуть змагатись лише в особистій першості.

# III. Необхідна документація

Команди подають такі документи: [заявку (додаток №1)](заявка.docx), ксерокопії свідоцтво про народження учасника, довідку від лікаря про стан здоров’я (відсутність контакту з інфекційними хворими).

# IV. Програма проведення змагань

Програма змагань передбачає:

- Завдання 1. Виготовлення літаючої моделі за кресленням та малюнком загального вигляду. Час на виконання завдання – 30 хвилин. При виконанні завдання учасники можуть користуватися власним інструментом: клей олівець, списана кулькова ручка, ножиці для лівші та вологі або сухі серветки. Максимальна кількість балів − 20.
- Завдання 2. Теоретичний залік. Питання теоретичного заліку добираються відповідно до вимог щодо знань та умінь учнів, визначених програмою гуртка початкового технічного моделювання. (Збірник навчальних програм з позашкільної освіти. Науково-технічний напрям. Випуск 1, с. 6-24, рекомендованих Міністерством освіти і науки, 2014 рік) з наступних тем: поняття про матеріали, інструменти, приладдя та обладнання які використовуються в гуртках початкового технічного моделювання, лінії креслення, геометричні фігури та тіла, найпростіші моделі машин та механізмів (поняття про деталі, вузли, механізми, з’єднання), елементи електротехніки (читання та складання найпростіших електричних схем). елементарні літаючі, плаваючі моделі та автомоделі, завдання на уважність та логіку.. Завдання складається з 10 питань. За повну відповідь на одне питання учасник отримує 2 бали, за неповну або часткову відповідь на питання учасник отримує від 0,1 до 1,9 балів. Час на виконання – 40 хвилин. Максимальна кількість балів − 20.
- Завдання 3. Виготовлення виробу об’ємної форми. Модель технічного об’єкту виготовляється за розгортками та малюнком загального вигляду. Кожному учаснику надаються розгортки складових частин технічного об’єкту на аркуші паперу. Їх потрібно вирізати, зігнути, склеїти та зібрати відповідно малюнку. Лінії згину повинні бути зовні. Час на виконання – 40 хвилин. При виконанні завдання учасники можуть користуватися власним інструментом: клей олівець, списана кулькова ручка, ножиці для лівші та вологі або сухі серветки. Максимальна кількість балів − 20.

4.  Участь у міні-змаганнях з запуску авіамоделі. Для запуску моделі надається три спроби. Кількість балів за дальність польоту визначається за максимальної кількісті умовних метрів, які пролетів планер до першого торкання підлоги. Максимальна оцінка одного польоту – 10 балів. У залік змагань зараховується сума з 2-х кращих результатів.

# V. Керівництво змаганнями

Загальне керівництво підготовкою та проведенням змагань здійснює обласний центр науково – технічної творчості та інформаційних технологій учнівської молоді

# VІ. Визначення та нагородження переможців і призерів

Переможці змагань визначаються журі, склад якого затверджується наказом обласного центру науково – технічної творчості та інформаційних технологій учнівської молоді. Журі формується з числа педагогічних працівників закладів позашкільної освіти (за згодою).

Кожне завдання Змагань оцінюється окремо. Переможцем у кожному виді змагання є учасник, який набрав найбільшу кількістю балів у розділах «Виготовлення моделі літака», «Виготовлення виробу об’ємної форми», «Дальність польоту», та «Технічний ерудит», визначений за сумою балів, набраних учасником в усіх завданнях змагань. У кожній базовій території командна першість визначається за сумою балів, що набрані членами команди в усіх завданнях Змагань.

Після завершення Змагань, всі вироби та питання теоретичного заліку повертаються учасникам.

Команди – переможці, команди-призери, переможці в окремих видах завдань, керівники гуртків, які досягли кращих результатів, нагороджуються грамотами обласного центру науково – технічної творчості та інформаційних технологій учнівської молоді.

# VIІ. Техніка безпеки

Відповідальність за виконання учасниками змагань вимог техніки безпеки несе керівник команди.
