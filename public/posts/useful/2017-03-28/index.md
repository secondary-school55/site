---
title: Конкурсний відбір проектів підручників для 9 класу ЗНЗ
---

**20 березня стартує ІІ етап конкурсного відбору електронних версій оригінал-макетів підручників для 9 класу загальноосвітніх навчальних закладів. На Репозитарії навчальних матеріалів розміщено 185 проектів підручників, з якими можуть ознайомитися представники педагогічних колективів, – повідомляє прес-служба ДНУ «Інститут модернізації змісту освіти».**

До системи Репозитарію наразі надано доступ більш ніж 16 000 загальноосвітнім навчальним закладам, 700 управлінням освіти різного рівня та відкрито реєстрацію вчителів за адресою [repository.imzo.gov.ua](http://www.repository.imzo.gov.ua/).

Особливість цьогорічного конкурсного відбору підручників полягає в прозорому доступі кожного користувача системи repository.imzo.gov.ua через особисті кабінети, створеної на базі ДНУ «Інститут модернізації змісту освіти». Комунікація та підтвердження дій у системі здійснюватиметься шляхом sms- та e-mail-повідомлень.

Також технічна підтримка надаватиметься за телефонами «гарячої лінії» та сервісу «онлайн-консультант» на сторінках Репозитарію. З покроковою інструкцією використання системи можна ознайомитися на [офіційному Youtube-каналі Репозитарію навчальних матеріалів](https://www.youtube.com/channel/UCBd8zcJ9g3WAugRrD1NsjuQ).

Дані про хід конкурсного відбору електронних версій оригінал-макетів підручників 9 класу розміщуватимуться на офіційному веб-сайті ДНУ «Інститут модернізації змісту освіти» та на сайті Репозитарію.
