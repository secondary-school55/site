---
title: Умови проведення IX Всеукраїнської краєзнавчої конференції учнівської молоді «Мій рідний край, моя земля очима сучасників»
---

# 1. Загальні положення

IX Всеукраїнська краєзнавча конференція учнівської молоді «Мій рідний край, моя земля очима сучасників» (далі - Конференція) проводиться з метою: залучення учнівської молоді до краєзнавчо-дослідницької діяльності, виховання поваги та бережливого ставлення до історико-культурної спадщини українського народу, природи рідного краю.

Завданнями Конференції є:

- поширення кращого досвіду з організації краєзнавчо-дослідницької роботи з учнями та вихованцями закладів освіти;
- підтримка обдарованих юних краєзнавців, сприяння їх самореалізації та стимулювання подальшої творчої діяльності;
- поповнення інформаційного банку даних краєзнавчих об’єктів.

# 2. Місце та час проведення Конференції

Конференція проводиться 9-11 листопада 2018 року на базі Миколаївського обласного Центру туризму, краєзнавства та екскурсій учнівської молоді (м. Миколаїв, вул. Севастопольська, 63).

Проїзд до зупинки «вул. Садова»: від залізничного вокзалу - маршрутними автобусами №№ 8, 21, 51, 163, від автовокзалу - маршрутними автобусами №№ 1, 2. 8, 15,21. ЗО, 31,33,34.41,45,46, 51, 52,63,75,91, тролейбусами № 2, 9.

Реєстрація учасників заходу 9 листопада 2018 року з 9:00 до 12:00 за адресою Миколаївського обласного Центру туризму, краєзнавства та екскурсій учнівської молоді (вул. Севастопольська, 63). Від’їзд учасників - 11 листопада 2018 року після 12:00 (квитки на зворотній шлях необхідно придбати завчасно).

Для організації зустрічі делегацій необхідно до 5 листопада поточного року повідомити час прибуття і номер потягу чи автобусного рейсу за телефонами: (0512)36-12-19 чи на e-mail: octkeum@ukr.net.

# 3. Керівництво Конференцією

Загальне керівництво підготовкою Конференції здійснюють департамент освіти і науки Миколаївської обласної державної адміністрації та Український державний центр туризму і краєзнавства учнівської молоді.

Безпосередня відповідальність за підготовку та проведення заходу покладається на Миколаївський обласний Центр туризму, краєзнавства та екскурсій учнівської молоді.

# 4. Учасники Конференції

До участі в Конференції запрошуються делегації областей України та м. Києва, районів (міст) Миколаївської області.

Конференція відкрита для учасників з інших країн.

Склад делегації - учні (вихованці) та студенти до 21 року, 1 керівник.

# 5. Порядок проведення та програма Конференції Конференція проводиться в два етапи:

- перший етап - (заочний) проводиться до 29 жовтня поточного року. Оргкомітетом проводиться попередній розгляд статей про краєзнавчо-дослідницькі роботи;
- другий етап - (очний), який передбачає доповідь автора краєзнавчо-дослідницької роботи.
- Конференція передбачає роботу секцій за такими напрямами краєзнавчих досліджень:

  - історичне краєзнавство;
  - археологічне краєзнавство;
  - етнографічне краєзнавство;
  - екологічне краєзнавство;
  - географічне краєзнавство та геологія;
  - культура рідного краю та музейна справа.

# 6. Умови участі у Конференції

6.1. Умови участі в заочному етапі Конференції.
6.1.1. Для участі в заочному етапі Конференції управління (відділи) освіти райдержадміністрацій (міських рад, ОТГ), заклади позашкільної освіти до 15 жовтня 2018 року надсилають на електронну адресу Миколаївського обласного Центру туризму, краєзнавства та екскурсій учнівської молоді (octkeum@ukr.net) попередню заявку (форма - [додаток 1](додаток 1.docx) та статті про краєзнавчо-дослідницьку роботу (зразок - [додаток 2](додаток 2.docx)), а також проходять електронну реєстрацію за посиланням:
[https://docs.google.com/forms/d/1WJxlX31IqrmAY2LGp8Jh8G3MxIcGoHsEP6SRSFXWouc/edit](https://docs.google.com/forms/d/1WJxlX31IqrmAY2LGp8Jh8G3MxIcGoHsEP6SRSFXWouc/edit)

6.1.2. Статті про краєзнавчо-дослідницькі роботи учасників з України виконуються українською мовою. Для учасників з інших країн роботи можуть бути виконані англійською або російською мовами.

Вимоги до оформлення статті про краєзнавчо-дослідницьку роботу: обсяг до 3-х друкованих аркушів формату А4. Текст статті повинен бути набраний в текстовому редакторі Word для Windows, гарнітура шрифту Times New Roman, кегль - 14, міжрядковий інтервал - одинарний, без переносів, всі поля - 1,5 см. вирівнювання по ширині сторінки.

На першому рядку по центру великими літерами вказується назва статті про краєзнавчо-дослідницьку роботу, нижче, з правого краю - дані про виконавців. Кегль - 12, курсивом, інтервал - 1 (прізвище, ім’я учнів, вихованців, клас, назва об’єднання учнів, заклад освіти, місто (село), район, область), дані про керівника краєзнавчо-дослідницької роботи (прізвище, ім’я, по батькові повністю, посада), далі через два рядки - текст статті.

У статті розкривається актуальність та оригінальність теми, різноманітність та доцільність використаних джерел, методів пошуку та дослідження, обгрунтовується суспільно-корисне значення роботи, описуються результати краєзнавчо-дослідницької діяльності.

Статті, які не відповідають вимогам оформлення та тематиці конференції, організаторами не розглядаються.

6.1.3. Кількість наданих матеріалів від районів (міст) та ОТГ Миколаївської області, інших регіонів України до заочного етапу Конференції не обмежена.

6.2. Умови участі в очному етапі Конференції.

6.2.1. На очний етап Конференції запрошуються делегації від районів (міст), ОТГ Миколаївської області, інших регіонів України за викликом організаторів.

6.2.2. До 5 листопада 2018 року на електронну адресу octkeum@ukr.net подається підтвердження участі у очному етапі Конференції та інформація щодо приїзду делегації (форма - [додаток 3](додаток 3.docx)).

6.2.3. Учасники очного етапу під час реєстрації подають до оргкомітету:

- заявку, підписану керівником відряджуючої організації (установи);
- копії паспортів або свідоцтв про народження учасників делегації;
- розгорнуті статті об’ємом до 8 сторінок з посиланням на джерела та літературу та
  (за необхідністю) з додатками (оформлення статті відповідно п. 6.1.2.).

  6.2.4. Програма Конференції передбачає доповідь учасників під час роботи секцій.

Доповідачам надається до 7 хвилин для виступу. Під час виступу допускається використання наочності: фотографії, слайди, відеофільми, аудіозаписи, карти, схеми, діаграми, археологічні та етнографічні знахідки, інші матеріали.

# 7. Підбиття підсумків

Підсумки роботи Конференції підводяться у відповідних секціях та оголошуються на закритті заходу.

# 8. Фінансування

Витрати на підготовку та проведення заходу, харчування та проживання учасників Конференції здійснюються за рахунок департаменту освіти і науки Миколаївської облдержадміністрації.

Витрати на відрядження, проживання та харчування керівника делегації, проїзд учасників до місця проведення заходу та у зворотному напрямку здійснюються за рахунок організації, що направляє.

Вартість проживання 75 грн./доба.

Орієнтовна вартість харчування до 100 грн./доба (3 разове).
