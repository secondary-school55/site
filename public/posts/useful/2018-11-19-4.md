---
title: Про проект «Краєзнавче перехрестя»
---

Комунальне підприємство «Молодіжний центр міжнародного партнерства, позашкільної та неформальної освіти «Освіторіум» Дніпропетровської обласної ради» на виконання доручення голови обласної ради №41/0/8-18. від 20.04.2018 «Про організацію і проведення спортивних та національно-патріотичних заходів для підтримки дитячо-молодіжних організацій у Дніпропетровській області», з метою впровадження нових форм туристсько-краєзнавчої, патріотичної роботи, здорового та активного способу відпочинку молоді, згуртування вихованців загальноосвітніх, позашкільних та громадських установ, працюючих за напрямами туристсько-краєзнавчої, патріотичної роботи, започатковує проект «Краєзнавче перехрестя»(далі-Проект) та запрошує дитячо-юнацькі осередки закладів освіти області (комунальні та громадські установи) приєднатися до нього.

Проект «Краєзнавче перехрестя» проводиться щорічно в IV етапи протягом 2018-2020 років.

Проект передбачає підготовку груп учасників, презентацію, акредитацію та виконання туристсько-краєзнавчих мандрівок рідним краєм, складовими яких є одночасні подорожі груп учасників з перехресною зустріччю їх на визначеному відомому місці (історична пам’ятка, природний об’єкт, музей тощо), зустріч з видатними людьми, флешмоби, соціальні акції та інше. За результатами реалізації Проекту заплановано заохочення кращих груп-учасників.

В рамках реалізації І етапу Проекту 28 січня 2018 року на базі Молодіжного центру «Освіторіум» проводитиметься установчий семінар, метою якого є ознайомлення представників потенційних груп-учасників з правилами та порядком дії Проекту.

Координатор проекту - відділ міжнародного партнерства та туристсько-краєзнавчої роботи Молодіжного центру «Освіторіум».

Для участі вам необхідно направити заявку до 30 грудня 2018 року про участь у Проекті організатора групи (П.І.Б., посада, телефон) в довільній формі за підписом керівника органу управління освітою або керівника закладу освіти чи громадської установи за адресою: 49094, вул. Яружна 49а, м. Дніпро або на e-mail: osvitorium@gmail.com.
