---
title:
  Умови проведення заочного міського етапу Всеукраїнської експедиції учнівської
  та студентської молоді  «Моя Батьківщина – Україна»
---

## І. Загальні положення

Міський етап Всеукраїнської експедиції учнівської та студентської молоді «Моя Батьківщина – Україна» започатковано у 2011 році і проводиться щорічно.

## ІІ. Мета та завдання експедиції

Експедиція проводиться з метою вдосконалення патріотичного та громадянського виховання підростаючого покоління на традиціях і звичаях народу України, формування гармонійно розвиненої особистості шляхом залучення молоді до активної діяльності з вивчення історичної та культурної спадщини, історії рідного краю, ознайомлення з географічними, етнографічними, культурними та історичними заповідниками, пам’ятками та об’єктами заповідного фонду.

Основними завданнями експедиції є:

- виховання в учнівської та студентської молоді патріотизму, любові до України, поваги до народних звичаїв, традицій, духовних і культурних цінностей усіх націй і народів, які живуть в Україні;
- формування в учнівської та студентської молоді активної громадянської позиції;
- залучення молоді до активної діяльності з вивчення історії рідного краю та довкілля, географічних, етнографічних, історичних об’єктів і явищ соціального життя, а також до природоохоронної та дослідницької роботи;
- створення умов для оволодіння учнівською та студентською молоддю практичними навичками пошукової роботи, розширення напрямів краєзнавчих досліджень;
- задоволення потреб учнівської молоді у професійному самовизначенні відповідно до їх інтересів і здібностей;
- просвітницька діяльність.

## ІІІ. Керівництво експедицією

Загальне керівництво міським етапом експедиції здійснює управління освіти і науки виконкому Криворізької міської ради.

Організаційно-методична робота в районах покладається на відділи освіти виконкомів районних у місті рад, профільні позашкільні навчальні заклади відповідальні за туристсько-краєзнавчий напрям виховної роботи в районах.

## IV. Термін проведення

До 28.10.2017 в КМВ МПДЮТ «Горицвіт» надати підсумковий районний наказ, заявку на участь робіт у даній експедиції (по 1 роботі в кожному напрямі від району).
Робота журі відбудеться 05.10.2017 об 1100 на базі КПНЗ «МПДЮТ «Горицвіт» КМР.

## V. Учасники експедиції

До участі в експедиції запрошуються вихованці, учні, слухачі позашкільних, загальноосвітніх, професійно-технічних навчальних закладів і студенти вищих навчальних закладів, а також дитячі громадські об’єднання та організації, клуби за місцем проживання тощо (далі – учасники).

## VІ. Умови участі в експедиції

Учасники експедиції проводять пошукову, науково-дослідницьку роботу, збір емпіричних даних, фактичних матеріалів, статистичної інформації під час походів, експедицій, подорожей, виконання практичних робіт у лабораторіях, а також під час відпочинку в таборах.

Експедиція проводиться за напрямами:

**1\. «Духовна спадщина мого роду»**

За цим напрямом учасники експедиції «Моя Батьківщина – Україна»:

- досліджують особливості розвитку літератури, образотворчого мистецтва, музики, архітектури, кіномистецтва, культурні традиції, пов’язані з піснями, танцями, усною народною поетичною творчістю, театралізованими дійствами тощо;
- вивчають історію розвитку культури й мистецтва регіону;
- здійснюють дослідження духовних джерел українського народу (історія релігії, різноманіття вірувань в Україні, роль релігійних конфесій у державотворчих процесах нашого народу);
- вивчають взаємовідносини людини та суспільства, людини та церкви, роль і місце відбудованих, відроджених соборів і монастирів, новозбудованих церков, каплиць у відродженні вікових моральних цінностей українців;
- вивчають історико-культурні джерела шляхом дослідження археологічних памяток;
- проводять зустрічі з діячами культури та мистецтва, конференції, фестивалі, виставки, конкурси, свята, на яких учасники експедиції представляють громаді напрацьоване.

Пошуково-дослідницька робота спрямовується на збір матеріалів про видатних діячів культури та мистецтва регіону (їх творчий шлях, головні здобутки, вплив на розвиток культури регіону та України), а також дослідження долі земляків, які трудовими та ратними подвигами, науковими здобутками прославили рідний край і Україну.

**2\. «Козацькому роду нема переводу»**

За цим напрямом учасники експедиції «Моя Батьківщина – Україна»:

- здійснюють дослідження періоду козацької доби (перші козацькі поселення та укріплення, пам’ятні дати в історії козаччини, боротьба з іноземними поневолювачами, утворення козацької республіки, видатні особи цього періоду);
- вивчають: побут і традиції козацтва (козаки в повсякденному житті та в походах, їх зброя і військові спорядження, укріплення); відображення козацької доби в народній творчості (пісні, думи, легенди, приказки та прислів’я); історію бойового гопака;
- проводять зустрічі з представниками козацьких організацій;
- беруть участь у спільних просвітницьких заходах, походах козацькими шляхами.

**3\. «Із батьківської криниці»**

За цим напрямом учасники експедиції «Моя Батьківщина – Україна»:

- вивчають родинні традиції і свята, обряди, побутову культуру, народні ремесла, народну творчість, народну медицину, педагогіку, народні ігри та забави;
- проводять дослідження щодо виникнення давніх музичних інструментів, історії зеленого будівництва, садово-паркового мистецтва та природокористування.

Робота може бути спрямована на вивчення діалектів рідного краю, створення етнографічних словників, запис легенд, дум тощо, вивчення місцевої літературної спадщини та сучасності, пропагування народної творчості (зокрема фольклорних свят і свят народних обрядів свого краю), створення дитячих, юнацьких і сімейних фольклорних колективів.

**4\. «З попелу забуття»**

За цим напрямом учасники експедиції «Моя Батьківщина – Україна»:

- здійснюють дослідження сторінок історії України періоду Великої Вітчизняної війни 1941 – 1945 років, інших знакових подій, пов’язаних з прагненням народу України до волі та незалежності, подій і розповідей очевидців про українців - учасників військових конфліктів ХХ – початку ХХІ століття (зокрема війни в Афганістані);
- проводять зустрічі із свідками цих подій, записують їх спогади;
- відтворюють маловідомі та невідомі факти історії, місця боїв, імена їх учасників, місцезнаходження поховань людей, які загинули за рідну землю;
- вивчають документальні свідчення, впорядковують садиби ветеранів війни та праці, учасників визвольного руху, репресованих, вдів, доглядають могили патріотів України.

Учасники експедиції «Моя Батьківщина – Україна» можуть досліджувати історико-публіцистичну та художньо-літературну спадщину зазначеної тематики, брати участь у створенні книг пам’яті свого села, міста, району.дослідницько-пошукової роботи в ЗМІ.

**5\. «Геологічними стежками України»**

За цим напрямом учасники експедиції «Моя Батьківщина – Україна»:

- здійснюють дослідження певної місцевості за темами: природні геологічні пам’ятки регіону; родовища корисних копалин, кар’єрів будівельних матеріалів; нафтові та газові родовища; гірські породи, що використовуються в будівництві та оздобленні пам’ятників; небезпечні геологічні процеси в умовах техногенезу; водні ресурси та їх використання в області, районі, населеному пункті; сучасні геоморфологічні процеси на території області, району, населеного пункту. Допускається й інша тематика для дослідження, обрана самостійно;
- збирають колекції мінералів, гірських порід, палеонтологічних решток.

У пошуковій і науково-дослідницькій роботі відображається зв'язок геології з природничими та історичними науками (зокрема геології з географією – ландшафтознавством, кліматологією, гідрологією, гляціологією, океанографією у пізнанні різних геологічних процесів, які відбуваються на поверхні Землі), використання новітніх досягнень і методів фундаментальних наук (математика, фізика, хімія, біологія). колекції мінералів, гірських порід, палеонтологічних решток.

**6\. «Географія рідного краю»**

За цим напрямом учасники експедиції «Моя Батьківщина – Україна»:

- вивчають природу рідного краю;
- виявляють, обліковують пам’ятки природи;
- досліджують природні ресурси, унікальні ландшафти певного регіону України;
- досліджують природне середовище з урахуванням антропогенних змін, окреслюючи проблеми раціонального природокористування і охорони природи;
- описують територіальні особливості розміщення промислового виробництва, сільського господарства, населення, транспорту тощо.

## VІІ. Умови оформлення пошукових і науково-дослідницьких робіт

Мова виконання краєзнавчо-дослідницьких і науково-дослідницьких робіт визначається Конституцією України, Законом України «Про засади державної мовної політики».

Краєзнавчо-дослідницькі роботи подаються в друкованому вигляді та на електронних носіях інформації (документ Miсrosoft Word, шрифт Times New Roman – 14 pt, інтервал – 1,5 у форматі RTF) обсягом до 20 друкованих сторінок. У додатку до роботи (обсягом до 10 сторінок) можуть бути подані фотографії, малюнки, фотокопії, схеми, картографічний матеріал, вироби тощо розміром не менше ніж 10 х 15 см, а також відеоматеріали.

На титульній сторінці зазначаються назва адміністративно-територіальної одиниці, повне найменування навчального закладу та його підпорядкованість, тема краєзнавчо-дослідницької роботи та рік виконання.

На другій сторінці зазначаються прізвище, ім’я, по батькові автора краєзнавчо-дослідницької роботи або назва колективу (пошукової групи, гуртка, творчого об’єднання); прізвища, імена, по батькові керівника або керівників пошукової групи, наукових консультантів (у разі їх наявності), місця їх роботи та номери телефонів; списки учасників із зазначенням місця їх навчання.

На конкурс краєзнавчо-дослідницьких робіт можуть бути подані роботи, виконані колективно (пошукова група, гурток, творче об’єднання) або індивідуально.

## VІIІ. Підведення підсумків

Переможці визначаються рішенням журі за найбільшою сумою набраних балів і нагороджуються грамотами управління освіти і науки виконкому Криворізької міської ради. Найкращі експедиційні матеріали направляються для участі в обласному етапі Всеукраїнської експедиції учнівської та студентської молоді «Моя Батьківщина – Україна».

## ІХ. Склад журі

Голова журі:

- Мотижинець Г.М., головний спеціаліст з виховної роботи управління освіти і науки виконкому Криворізької міської ради.

Секретар журі:

- Лаліменко Т.В., методист КЗ «Інноваційно-методичний центр».

Члени журі:

- Шостак І.О., методист КПНЗ «МПДЮТ «Горицвіт» КМР;
- Циба І.А., методист КПНЗ «ЦТКЕУМ «Меридіан» КМР;
- Кононенко Г.В., заступник директора КПНЗ «ЦТКЕУМ «Фортуна» КМР;
- Юношева І.В., заступник директора КПНЗ «ЦТКЕУМ Інгулецького району» КМР;
- Яковенко О.А., методист КПНЗ «ЦТКЕУМ «Вершина» КМР;
- Троценко С.А., заступник директора КПНЗ «ЦТКЕУМ «Мандрівник» КМР;
- Артеменко І.В., методист КПНЗ «ЦДЮТ Металургійного району» КМР;
- Мельник І.М., методист КПНЗ «КЮА» КМР.
