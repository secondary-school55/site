---
title:
  Про додаткові заходи щодо перспективного розвитку Національного історико-меморіального
  заповідника «Бабин Яр»
---

# Указ президента

З метою належного увічнення пам'яті жертв трагедії Бабиного Яру, вшанування пам'яті жертв інших злочинів, скоєних нацистами та їх союзниками на території України під час Другої світової війни, запобіганню повторенню злочинів проти людяності, а також на підтримку українських і міжнародних громадських ініціатив постановляю:

1.  Утворити Організаційний комітет з питань перспективного розвитку Національного історико-меморіального заповідника "Бабин Яр" (далі - Організаційний комітет), визначивши співголовами Організаційного комітету Прем'єр-міністра України і Главу Адміністрації Президента України.
2.  Затвердити персональний склад Організаційного комітету з питань перспективного розвитку Національного історико-меморіального заповідника "Бабин Яр".
3.  Надати право співголовам Організаційного комітету вносити у разі потреби зміни до його персонального складу, утворювати робочі групи для забезпечення діяльності Організаційного комітету, залучати в установленому порядку до роботи в ньому представників органів виконавчої влади, наукових установ, громадських об'єднань, а також вітчизняних та іноземних учених, експертів.
4.  Кабінету Міністрів України забезпечити розроблення на основі пропозицій Організаційного комітету та затвердити у тримісячний сірок план заходів з перспективного розвитку Національного історико-меморіального заповідника "Бабин Яр" (далі - Заповідник), передбачивши, зокрема, заходи щодо:
    - проведення в установленому порядку міжнародного конкурсу проектів меморіального комплексу Заповідника;
    - забезпеченні завершення роботи з уточнення меж та зон охорони Заповідника, опрацювання питання щодо можливості їх розширення, а також уточнення переліку пам'яток, інших об’єктів, що знаходяться на території Заповідника;
    - створення музею історії Бабиного Яру, а також інших об'єктів з увічнення пам'яті жертв Голокосту та вшанування пам'яті жертв інших злочинів, скоєних нацистами під час окупації міста Києва, інших населених пунктів Україні щодо мирних жителів, військовополонених, учасників українського визвольного руху;
    - координації за участю Організаційного комітету заходів щодо увічнення пам'яті жертв трагедії Бабиного Яру, що реалізуються відповідними ініціативними групами.
5.  Цей Указ набирає чинності з дня його опублікування.
