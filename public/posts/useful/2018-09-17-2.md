---
title: Щодо вирішення конфліктів серед дітей в закладах освіти шляхом впровадження медіації
---

Міністерство інформує, що Науково-методичною комісією з проблем виховання дітей та учнівської молоді схвалено для використання у закладах освіти (протокол №3 від 01.08.2018) комплекс освітніх програм «Вирішення конфліктів мирним шляхом. Базові навички медіації» (автори: Андреєнкова В.Л., Левченко К.Б., Матвійчук М.М.), присвячених питанню побудови безпечного простору, через впровадження в систему освіти технології вирішення конфліктів шляхом застосування відновних практик.

Комплекс освітніх програм складається з програми гуртка «Вирішення конфліктів мирним шляхом. Базові навички медіації», програми факультативу «Вирішую конфлікти та будую мир навколо себе», програми освітнього тренінгу для здобувачів освіти «Базові навички медіатора/медіаторки служби порозуміння закладу освіти». Кожна освітня програма визначає зміст матеріалу, яким повинен керуватися педагогічний працівник в практичній діяльності.