---
title:
  Умови проведення міського природоохоронного конкурсу «Збережемо птаха – збережемо
  дерево – збережемо Землю»
---

# 1. Мета та завдання конкурсу:

Конкурс проводиться з метою виховання ціннісного ставлення до біорізноманіття, проведення широкої просвітницької роботи та практичних дій з охорони та збереження орнітофауни.
Головними його завданнями є:

- ознайомлення з видовим різноманіттям зимуючих птахів своєї місцевості;
- надання учням знань з біології птахів, аспектів їх підгодівлі;
- оволодіння методиками визначення, спостереження та обліку зимуючих птахів;
- розвиток гуманного ставлення до птахів, мотивація до їх охорони.

# 2. Учасники конкурсу.

До участі запрошуються учні закладів загальної середньої та позашкільної освіти, вихованці гуртків еколого-натуралістичного напряму, громадські екологічні об'єднання. Участь в конкурсі може бути індивідуальною чи у складі команди.

# 3. Етапи проведення конкурсу.

І етап - вивчення орнітофауни своєї місцевості, складання каталогів птахів, визначення місць, де птахи зустрічаються найчастіше, виготовлення годівниці та заготівля корму.

ІІ етап - розвішування годівничок та здійснення підгодівлі птахів.

ІІІ етап - проведення конкурсу.

Під час проведення конкурсу учнями ведуться спостереження за птахами, фіксуються результати спостережень.
Конкурс проводиться за такими номінаціями:

- «На кращу годівничку»;
- «На кращий малюнок»;
- «На кращу фотороботу»;
- «На кращу поробку»;
- «На кращий вірш про зимуючих птахів»;
- «На краще оповідання про зимуючих птахів»;
- «На кращу листівку про зимуючих птахів».

серед вчителів, керівників гуртків:

- «На кращий сценарій свята про зимуючих птахів»;
- «На кращу розробку заняття про птахів».

# 4. Підведення підсумків та нагородження переможців

Для підведення підсумків міського природоохоронного конкурсу «Збережемо птаха – збережемо дерево – збережемо Землю» створюється журі, засідання якого відбудеться в КПНЗ «Центр дитячої та юнацької творчості «Гармонія» КМР 19 лютого 2018 року о 1000. Відповідно до протоколу рішення журі найбільш активні учасники нагороджуються грамотами управління освіти і науки виконкому Криворізької міської ради.
