---
title: Умови проведення міського туру Всеукраїнського синхронного інтелектуального чемпіонату
серед учнівських команд «Що? Де? Коли?» у 2018/2019 навчальному році
---

# І. Загальні положення

Міський тур Всеукраїнського інтелектуального чемпіонату проводиться синхронно з обласним та Всеукраїнським чемпіонатами серед учнівських команд «Що? Де? Коли?» за сприяння управління освіти і науки виконкому Криворізької міської ради, ініціативи ради лідерів Міської асоціації дитячих об’єднань та спільно з громадською організацією «Клуб інтелектуальних ігор «Інсайт».

# ІІ. Мета та завдання

Турнір проводиться з метою популяризації різних форм інтелектуальної діяльності, надання можливості учням реалізувати свій творчий та інтелектуальний потенціал, активізації діяльності дитячо-юнацьких громадських осередків, організації змістовного дозвілля учнівської молоді.

# ІІІ. Учасники

У турнірах беруть участь учнівські команди молодшої (учні 6-9 класів) та старшої (учні 10-11 класів) вікових груп у складі 6 осіб.

До керівництва командою залучаються педагоги-організатори, педагоги-тренери, класні керівники. Координаційну діяльність щодо організації та проведення шкільних районних турів здійснюють методисти позашкільних навчальних закладів по роботі з дитячими об’єднаннями.

# ІV. Місце проведення районних відбіркових турів

Районні турніри проводяться синхронно 21.09.2018 о 14:00 за питаннями, наданими Дніпропетровським обласним клубом інтелектуальних ігор, у визначених навчальних закладах:

- Довгинцівський район – Криворізька загальноосвітня школа №94 (відповідальна Короленко Олена Леонідівна);
- Інгулецький район – Центр дитячої та юнацької творчості «Ріднокрай» (відповідальна Коваленко Наталія Вікторівна);
- Металургійний район – Криворізька гімназія №95 (відповідальна Чумак Тетяна Вікторівна);
  Покровський район – Криворізька загальноосвітня школа №121 (Грукаленко Олексій Миколайович);
- Саксаганський район – Криворізький природничо-науковий ліцей, (відповідальна Харитонова Таїсія Іванівна);
- Тернівський район – Тернівська гімназія (відповідальна Капуста Катерина Вікторівна);
- Центрально-Міський район – Палац дитячої та юнацької творчості (відповідальний Ланчковський Олексій Сергійович).

# V. Термін проведення та вимоги

Міський тур Всеукраїнського синхронного інтелектуального чемпіонату серед учнівських команд «Що? Де? Коли?» проходить у 3 тури:

**Старша** ліга у приміщенні Криворізької гімназії №95 (вул. Соборності, 20А) за графіком:

- **І тур** - 07.10.2018 об 11:00
- **ІІ тур** - 25.11.2018 об 11:00
- **ІІІ тур** - 27.01.2019 об 11:00

**Молодша ліга** у приміщенні Криворізького природничо-наукового ліцею (вул. Володимира Великого, 32-а) за графіком:

- **І тур** - 07.10.2018 об 11:00
- **ІІ тур** - 25.11.2018 об 11:00
- **ІІІ тур** - 27.01.2019 об 11:00

У міському турі беруть участь команди-переможці районних етапів у двох вікових групах (молодшої – учні 6-9 класів та старшої – учні 10-11 класів) у складі 6 осіб, які до 02.10.2018 подали заявку до КМВ МПДЮТ «Горицвіт» в паперовому та електронному вигляді (kmv_goricvit@ukr.net) за [формою](заявка.docx).

# VІ. Підведення підсумків

Команди-переможниці (І, ІІ, ІІІ місця) визначаються за загальною кількістю отриманих балів окремо в молодшій та старшій віковій групах та нагороджуються грамотами управління освіти і науки виконкому Криворізької міської ради.
