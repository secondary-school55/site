---
title: Положення про фотоконкурс «Маю право!»
---

# 1. Загальні положення

Конкурс фотографій «Маю право!» проводиться згідно плану реалізації проекту «Криворізький факультет НУ "ОЮА" - допомога громаді в профілактиці безпечного життя молода». Учасниками конкурсу можуть бути громадяни міста Кривий Ріг, які захоплюються фотографією, віком від 12 до 17 років.

Конкурс проводиться за двома віковими категоріями:

1. середня група (12-14 років).
2. старша група (15-17 років).

Мета конкурсу - через виявлення та підтримку кращих фоторобіт стимулювати творче зростання учасників фотоконкурсу, ствердити у свідомості молодої людини життєві та правові цінності, виявлення значимості свого існування та вибору життєвого шляху за велінням свого серця.

Організатор конкурсу: Криворізький факультет НУ "ОЮА"

Початок проведення конкурсу: 01 вересня 2018 року. Кінцевий термін подання фотографій та заявок учасників: 26 листопада 2018 року. Оголошення результатів конкурсу: до 07 грудня 2018 року.

# 2. Тематичні категорії.

Фотороботи повинні відповідати наступним тематичним категоріям:

- «Хроніка навчального життя», яка включає фото молоді під час навчального процесу;
- «Праця», яка включає фото молоді, що представляють різні професії міста;
- «Портрет», яка включає фото молоді в дії.

# 3. Умови участі.

Учасниками конкурсу можуть бути лише фотографи-аматори.

Участь у конкурсі безоплатна.

Фотороботи повинні відповідати тематичним категоріям (п. 2) та бути виконані протягом 2017-2018 років.

Фото-колажі на конкурс не приймаються.

Учасники конкурсу зобов’язані надіслати у зазначені в Положенні терміни заповнену заявку ([Додаток 1](заявка.docx)) та фотознімки, що відповідають тематиці конкурсу (п. 2) та технічним вимогам (п. 4).

Заявка може містити дані тільки про одну особу.

Кожен учасник може надати не більше двох фотографічних робіт на кожну тематичну категорію (п. 2).

# 4. Технічні вимоги.

Конкурсні роботи потрібно надавати в електронному вигляді (1280*720 рх; 720*1280 рх; або більше). До кожного з фотознімків потрібно вказати таку інформацію:

Назва фотороботи.
Тематика конкурсу.
П.І.Б. учасника конкурсу.
Порядковий номер фотороботи, якщо учасник подав більше ніж один знімок.
Опис фотороботи: дата виконання та місце.

На розгляд журі будуть передані лише фотороботи, що відповідають наступним вимогам: фотографії (зняті цифровою фотокамерою) у вигляді електронних файлів, назва файлу латинськими літерами та цифрами, форматів jpg, Tiff, jpeg надсилаються Організатору електронною поштою vstup krig@onua.edu.ua з позначкою в темі листа «Фотоконкурс», на ім’я координатора проекту -Барабаш Наталя Олександрівна.

Фотографія може бути як у кольоровому, так і у чорно-білому виконанні. Фотороботи повинні бути без оформлення (без рамок, надписів, дати тощо).

# 5. Процедура проведення конкурсу та оцінювання робіт.

5.1 Для переможців встановлюються Дипломи першого, другого та третього ступенів.

5.2. Заохочувальними відзнаками для учасників конкурсу будуть слугувати:

5.2.1. Включення кращих фоторобіт в інформаційні видання КФ НУ "ОЮА" у 2018-2019 рр.

5.2.2. Розміщення кращих фоторобіт на сайті КФ НУ "ОЮА" та у відповідних акаунтах в соціальних мережах - Фейсбук, Інстаграм.

5.2.3. Публікація кращих фоторобіт у газеті «Слово» (м. Одеса).

5.3. Оцінка конкурсних фоторобіт буде проводитися журі, членів якого обирає та запрошує Організатор.

5.4. Переможці також будуть нагородженні цінними призами Організатора.

5.5. Журі визначить переможців та оголосить результати оцінки конкурсних робіт не пізніше 7 грудня 2018 року.

# 6. Оргкомітет конкурсу.

6.1. Оргкомітет конкурсу (Додаток 2) - постійно діючий орган конкурсу, який організовує всю роботу конкурсу на всіх його етапах.

6.2. Функції оргкомітету конкурсу:

6.2.1. Забезпечення інформаційного висвітлення конкурсу на всіх його етапах.

6.2.2. Проведення реєстрації всіх робіт учасників.

6.2.3. Проведення незалежного оцінювання та визначення переможців конкурсів.

6.2.4. Оголошення переможців та нагородження їх Дипломами, цінними подарунками.

6.3. Організатор залишає за собою право вносити зміни та доповнення до Положення.

# 7. Інші вимоги.

7.1. Учасник конкурсу має бути автором роботи.

7.2. Останній термін прийому робіт на конкурс - 26 листопада 2018 року включно. Роботи, що надійдуть Організатору після цієї дати, до розгляду журі передані не будуть.

7.3. Положення про конкурс «Маю право!», основні вимоги щодо участі у конкурсі, заявку учасника конкурсу, інформацію про хід конкурсу можна знайти в Інтернеті на сайті КФ НУ "ОЮА" у рубриці Фотоконкурс - 2018.

7.4. На конкурс не приймаються фотографії, сюжет яких пропагує вживання алкогольних напоїв, тютюнопаління, насилля, а також фотографії непристойного змісту.

7.5. До фотографії можна додавати коментар автора

7.6. Беручи участь у конкурсі, автори автоматично дають згоду на безоплатне використання будь-коли їх фоторобіт у рекламних матеріалах, на веб-сайтах, при підготовці видань КФ НУ "ОЮА". Авторські права зберігаються за учасниками конкурсу - будь-яка публікація матеріалів проводиться з обов’язковим зазначенням автора роботи. Але автор роботи втрачає право на отримання матеріальної чи будь-якої іншої користі від подальшого використання його робіт.

7.7. Всю відповідальність за надання помилкової інформації з Авторських Прав і Прав Власності на надану роботу (роботи) несе особа, яка надала роботу (роботи).

7.8. Оргкомітет конкурсу залишає за собою право розгляду або відхилення кожної з фоторобіт, наданих на фотоконкурс, виходячи з попередньої художньої та творчої оцінки без пояснення й уточнення причин автору.

# 8. Інформаційне забезпечення.

8.1. Хід проведення конкурсу буде висвітлюватися на офіційному сайті КФ НУ "ОЮА".

8.2. Результати конкурсу, умови та терміни одержання нагород будуть оголошені в Інтернеті не пізніше 7 грудня 2018 року на сайті КФ НУ "ОЮА" у рубриці Фотоконкурс - 2018 та надіслані електронною поштою кожному з учасників за вказаними ними адресами.

Координатор конкурсу: Барабаш Наталя Олександрівна.

Конкурсні роботи разом із заповненими заявками учасників в електронному вигляді надсилати на електронну пошту: уэйш krig@onua.edu.ua. з обов’язковою поміткою «Фотоконкурс», назвами тематичної категорії та автора фотороботи у темі листа (Фотоконкурс, «Назва», автор).

8.3. Детальна інформація про конкурс: тел. 098-80-90-150; (0564) 92-10-13.
