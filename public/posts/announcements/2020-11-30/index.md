---
title: Звернення до батьків
---

Головне управління з питань надзвичайних ситуацій вкрай стурбоване станом, що склався з травмуванням і загибеллю дітей внаслідок нещасних випадків за 11 місяців 2020 року. 

Варто знати, що з початку року на пожежах загинуло 5 дітей та 12 травмовано. Також рятувальникам вдалося врятувати 25 дітей.

Що стосується ситуації на водних об’єктах, то загинуло 13 дітей та 2 врятовано. Ще є випадки травмування підростаючого покоління під час виявлення вибухово-небезпечних предметів.

Тож кількість смертельних випадків та травмування серед дітей змушує звернутися до кожного громадянина Дніпропетровщини, особливо до батьків.

Біда трапляється тоді, коли дітей залишають напризволяще, там, де на кожному кроці на них чатує небезпека.

Рятувальники Дніпропетровщини вживають багато заходів для навчання підростаючого покоління самим необхідним правилам безпеки життєдіяльності, але через пандемію Covid-19 зменшено кількість відвідуваннь дошкільних, шкільних та інших навчальних закладів та призупинено проведення акцій Всеукраїнського та обласного масштабів. Але надзвичайники не в змозі охопити стовідсотково всю молодь та підростаюче покоління Дніпропетровщини, тож звертаємося до батьків з проханням!

Шановні батьки, пам’ятайте! Легковажне поводження Ваших дітей з вогнем, газом, на воді, незнання елементарних правил безпечної поведінки – є першопричинами сумних та трагічних наслідків.

Найперше, що радять Вам зробити надзвичайники, так це як можна частіше проводити зі своїми дітьми розмови щодо безпечного поводження в побуті, школі, на вулиці та закладах з масовим перебуванням людей.  Виділіть декілька хвилин на відверту розмову з дітьми. Пам'ятайте, ці хвилини  вимірюватимуться ціною життя.

В жодному разі - не залишайте дітей без нагляду!

Дбайте про безпеку своїх нащадків, власним прикладом, дотримуючись правил безпечної поведінки в побуті.

Пам'ятайте, що життя наших дітей залежить тільки від нас самих.

Будь ласка! Навчіть дітей, що у разі надзвичайної ситуації слід телефонувати за номером Служби порятунку - 101!