---
title: Умови прийому до закладу
---

# ШАНОВНІ БАТЬКИ

У зв’язку зі змінами Порядку обліку дітей шкільного віку та учнів( Постанова Кабінету Міністрів України від 13 вересня 2017 №684) - У 2018 РОЦІ ПРИЙОМ ДО ПЕРШИХ КЛАСІВ БУДЕ ЗДІЙСНЮВАТИСЯ БЕЗ КОНКУРСНОГО ВІДБОРУ. ПРАВО НА ПЕРШОЧЕРГОВЕ ЗАРАХУВАННЯ МАЮТЬ ДІТИ, ЯКІ ПРОЖИВАЮТЬ НА ЗАКРІПЛЕНІЙ ТЕРИТОРІЇ ОБСЛУГОВУВАННЯ. (**Згідно з рішенням Виконкому Тернівської районної у місті ради від 16.08.2017 р. №279 «Про затвердження мікрорайонів шкіл та дошкільних навчальних закладів» до мікрорайону КЗШ І-ІІІ ст. №55 належить  вулиця С. Колачевського буд. 52-162.**),ТОМУ ПРИЙОМ ВІДБУВАТИМЕТЬСЯ У ДВА ЕТАПИ.

## I етап (23.04 – 31.05.2018) ГАРАНТОВАНЕ ПРАВО

1.  Дізнайтесь до якого мікрорайону відноситься ваша вулиця, та за якою школою закріплено ваш будинок. Для цього зверніться до школи чи скористайтесь сайтом відділу освіти чи закладу.
2.  З 01 березня 2018 року - триває попередній запис дітей, які проживають на закріпленій за школою території у секретаря школи (з 10:00 — 16:00 год.). Телефон для довідок **(096) 095-04-11** (з 10:00 год. — 16:00 год.).
3.  Запишіться на прийом до директора та віддайте всі необхідні документи для зарахування в школу.

**Документи:**

1.  заява батьків + паспорт;
2.  копія свідоцтва про народження дитини;
3.  оригінал медичної довідки;
4.  документ, що підтверджує місце проживання.

## II етап (01.06 – 15.06.2018) ПРАВО ВИБОРУ на вільні місця

Якщо ви бажаєте відвідувати школу закріплену не за вашою територією, то потрібно залишити заявку в цьому закладі та очікувати вільного місця.

Заявки до шкіл подають всі бажаючі з іншої території проживання чи іншого району, чи навіть іншого міста.

У разі, якщо кількість заяв перевищить кількість наявних вільних місць педагогічна рада школи самостійно прийматиме рішення яким чином здійснити відбір заяв.

## Нормативні документи <br> щодо організації прийому дітей до перших класів <br> 2018-2019 н.р.

**Конституція України**
**Стаття 53.Кожен має право на освіту**

1.  Повна загальна середня освіта є обов'язковою.
2.  Держава забезпечуєдоступністьі безоплатність дошкільної, повної загальної середньої, професійно-технічної, вищої освіти в державних і комунальних навчальних закладах...

**Закон України "Про освіту"**

**Стаття 12.Повна загальна середня освіта**
п.4.Початкова освіта здобувається, як правило, з шести років. Діти, яким на початок навчального року виповнилося сім років, повинні розпочинати здобуття початкової освіти цього ж навчального року.

**Стаття 13.Територіальна доступність повної загальної середньої освіти**
п. 1.Для забезпечення територіальної доступності повної загальної середньої освіти органи місцевого самоврядування створюють і утримують мережу закладів освіти та їхніх філій.

Кожна особа має право здобувати початкову та базову середню освіту в закладі освіти (його філії), що найбільш доступний та наближений до місця проживання особи.

Право особи здобувати початкову та базову середню освіту у державному або комунальному закладі освіти (його філії), за яким закріплена територія обслуговування, на якій проживає ця особа, гарантується, що не обмежує право особи обрати інший заклад освіти.

**Закон України "Про загальну середню освіту"**

**Стаття 18.Зарахування учнів**

1.  Місцеві органи виконавчої влади або органи місцевого самоврядування закріплюють за закладами загальної середньої освіти відповідні території обслуговування і до початку навчального року обліковують учнів, які мають їх відвідувати.
2.  Зарахування учнів до закладу загальної середньої освіти проводиться наказом директора, що видається на підставі заяви, копії свідоцтва про народження дитини, за наявності медичної довідки встановленого зразка і відповідного документа про освіту (крім учнів першого класу).
3.  Зарахування учнів до ліцеїв, приватних закладів загальної середньої освіти і закладів спеціалізованої освіти дозволяється проводити на конкурсних засадах.

Зарахування учнів до інших закладів загальної середньої освіти дозволяється на конкурсних засадах лише у випадках, якщо кількість поданих заяв на відповідний рівень загальної середньої освіти перевищує спроможність цього закладу. Право на першочергове зарахування до початкової школи мають діти, які проживають на території обслуговування цієї школи.
