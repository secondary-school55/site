---
title: Звернення до батьків
---

Кількість смертельних випадків та травмування серед дітей в 2020 році змушує представників Головного управління ДСНС України у Дніпропетровській області звернутися до кожного громадянина країни, особливо до батьків.

Біда трапляється тоді, коли дітей залишають напризволяще, там, де на кожному кроці на них чатує небезпека.

Завжди потрібно пам’ятати, що користування маленьких громадян вогнем, газом, електричними приладами, невідомими предметами - це вкрай небезпечно.

Також, незнання елементарних правил безпечної поведінки - часта причина сумних та трагічних наслідків.

Тож, шановні батьки! Не залишайте дітей без нагляду та дбайте про їх безпеку. На власному прикладі показуйте, що дотримуватися правил безпечної поведінки в побуті – це важливо і необхідно для життя.

Ваше завдання не тільки годувати, одягати, перевіряти домашні завдання дітей, а й виховувати в них навички культури безпечної поведінки. Ви зобов’язані регулярно проводити виховну роботу з малечою стосовно користування газом, водою, побутовою хімією, ліками тощо.

Пам'ятайте, що життя наших дітей залежить тільки від нас самих!

**Головне управління ДСНС**  
**України у Дніпропетровській області**

<slideshow></slideshow>
