---
title: Захист дітей від шантажу в цифровому просторі
---

На підставі листів Уповноваженого Президента України з прав дитини  від 28.09.2020 № 15/3-01/1684, від 01.10.2020 № 15/3-07/1686 та від 05.10.2020  № б/н  повідомляємо, що за даними світового огляду впливу пандемії коронавірусу на дітей в онлайн (David Wright. COVID-19: expectations and Effects on children online, June 2020) в період карантину діти стали проводити на 80% більше часу онлайн, значно почастішали випадки булінгу з використанням інформаційно-комунікаційних технологій, а сексуальна експлуатація дітей в інтернеті збільшилась вдвічі. На жаль, в Україні такі випадки також почастішали.Під час карантинних обмежень зростає рівень стресу, особливо серед батьків новонароджених дітей. Це підвищує ризик вчинення насильства над дітьми. Проведене опитування серед батьків показало, що 5% батьків струшують свою дитину з метою її заспокоєння і взагалі не мають інформації про шкідливим вплив таких дій. Таке явище як «Синдром струшеної дитини» є фізичним та психологічним насильством щодо неї та призводить до ушкодження мозку, а в деяких випадках - має летальні наслідки.

Щороку Американська академія педіатрії виявляє близько 1300 випадків синдрому струшеної дитини. 80% дітей залишаються з інвалідністю на все життя, а 20% - помирає. В Україні відсутня офіційна статистика щодо кількості випадків струшування дітей та заподіяних внаслідок цього травм. Хоча на теренах нашої країни це теж дуже поширене явище.

Беручи до уваги вищевикладене та з метою профілактики та захисту дітей від шантажу в цифровому просторі, сексуального насильства та експлуатації, розміщуємо  відеоролики:  Stop Sexting,  «Припиніть струшувати дитину», що носять соціально значимий, некомерційний, характер.

<youtube id="5ZWG-12vp6A"></youtube>
<youtube id="zxzlpigC6gU"></youtube>
