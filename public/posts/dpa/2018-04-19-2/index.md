---
title: Проведення ДПА в основній школі у 2018 році (9 клас)
---

Державна підсумкова атестація ([ДПА](https://osvita.ua/school/certification/)) у основній школі в 2017/2018 навчальному році проводиться відповідно до [Положення про державну підсумкову атестацію учнів (вихованців) у системі загальної середньої освіти](https://osvita.ua/legislation/Ser_osv/46106/), листа МОН [Щодо проведення державної підсумкової атестації у закладах загальної середньої освіти у 2017/2018 навчальному році](https://osvita.ua/legislation/Ser_osv/60397/) та листа МОН [Про організоване завершення 2017/2018 н. р. та особливості проведення ДПА у закладах загальної середньої освіти](https://osvita.ua/legislation/Ser_osv/59229/).

**Строки проведення.** Заклади загальної середньої освіти самостійно визначають строки проведення державної підсумкової атестації, свята «Останній дзвоник» та випускних вечорів.

Атестація проводиться за місцем навчання у письмовій формі. Завдання для проведення ДПА укладають вчителі закладу освіти, відповідно до затверджених Міністерством орієнтовних вимог до змісту атестаційних завдань, і затверджує керівник закладу освіти.

У 9-х класах державна підсумкова атестація проводиться з трьох предметів:

- українська мова;
- математика;
- предмет за вибором педагогічної ради закладу освіти з одного зазначених навчальних предметів: українська література, зарубіжна література, іноземна мова (англійська/німецька/іспанська/французька мова відповідно до навчального плану закладу освіти), історія України, всесвітня історія, правознавство (практичний курс), географія, біологія, хімія, фізика, інформатика. У закладах освіти з навчанням або вивченням мов національних меншин третім предметом для проведення ДПА можуть бути мова національної меншини або інтегрований курс «Література».

**Виставлення оцінок за ДПА**

Результати ДПА не враховуються при виставленні річних оцінок з предметів, з яких проводилось ДПА. Оцінки за ДПА виставляються в Класному журналі у колонку з написом "ДПА" без зазначення дати після колонки з написом "Річна" і додаток до свідоцтва про базову середню освіту; заносяться до Протоколу державної підсумкової атестації, книги обліку і видачі документів про здобуття базової середньої освіти.

**Орієнтовні вимоги до змісту атестаційних робіт у 9-му класі:**

- [Українська мова](https://osvita.ua/school/certification/dpa-osnovna-shkola/46113/)
- [Українська література](https://osvita.ua/school/certification/dpa-osnovna-shkola/46114/)
- [Зарубіжна література](https://osvita.ua/school/certification/dpa-osnovna-shkola/46115/)
- [Математика](https://osvita.ua/school/certification/dpa-osnovna-shkola/46118/)
- [Іноземна мова](https://osvita.ua/school/certification/dpa-osnovna-shkola/46117/)
- [Історія України. Всесвітня історія](https://osvita.ua/school/certification/dpa-osnovna-shkola/50038/)
- [Правознавство](https://osvita.ua/school/certification/dpa-osnovna-shkola/50039/)
- [Географія](https://osvita.ua/school/certification/dpa-osnovna-shkola/46120/)
- [Біологія](https://osvita.ua/school/certification/dpa-osnovna-shkola/46121/)
- [Хімія](https://osvita.ua/school/certification/dpa-osnovna-shkola/46123/)
- [Фізика](https://osvita.ua/school/certification/dpa-osnovna-shkola/46122/)
- [Інформатика](https://osvita.ua/school/certification/dpa-osnovna-shkola/46119/)
- [Мови і літератури національних меншин України](https://osvita.ua/school/certification/dpa-osnovna-shkola/46116/)
