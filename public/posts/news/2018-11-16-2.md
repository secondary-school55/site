---
title: Єдина виховна година з вивчення Правил дорожнього руху та навичок надання невідкладної долікарської і лікарської допомоги при дорожньо-транспортній пригоді
tags: [edu]
---

У рамках Тижня безпеки дорожнього руху (з 12 по 18 листопада 2018 р.); згідно Плану заходів щодо реалізації Стратегії підвищення рівня безпеки дорожнього руху в Україні на період до 2020 року, затвердженого розпорядженням Кабінету Міністрів України від 28.03.2018 №231-р., з метою посилення профілактики дорожньо-транспортного травматизму серед школярів, у Криворізькій загальноосвітній школі І-ІІІ ст. №55 16.11.2018р. було проведено Єдину виховну годину з вивчення Правил дорожнього руху та навичок надання невідкладної долікарської і лікарської допомоги при дорожньо-транспортній пригоді.

<youtube id="1q4zjLupIIs"></youtube>

У 2-Б класі відбувся захід «Безпека на дорозі». Учні повторили сигнали світлофора й регулювальника, правила переходу дороги на регульованому та нерегульованому перехресті. Під час вікторини діти відгадували загадки про різні види транспорту, повторили дорожні знаки. У грі «Пішоходи і пасажири» школярі згадали правила поведінки пасажирів і пішоходів.

<slideshow></slideshow>

З метою виховувати вміння обережно поводитися на вулиці, берегти своє здоров’я, розширити знання учнів про правила дорожнього руху, дорожні знаки, світлофор та його призначення була проведена виховна година «Правила руху завчи доладу, щоб не потрапити раптом в біду». Школярі грали в ігри ««Червоне, жовте, зелене», «Дозволено – заборонено!». Також учні 4-А класу з великим задоволенням відповідали на питання вікторини та переглянули відеоролик з правил дорожнього руху «Дорожня абетка тітоньки Сови».

<slideshow id="*2"></slideshow>

Правила дорожнього руху повинен знати кожний. Адже це запорука здорового життя: без правил, без пошкоджень життєво важливих органів. На виховній годині діти 4-Б класу поглибили знання про правила пішохідного руху, про світлофори та їх призначення. Пригадали сигнали регулювальника. Найбільше сподобалася практична частина: вчилися визначати безпечні місця переходу вулиці на шляху в школу і додому. Також розглянулися ситуації, що виховують культуру поведінки на вулиці.

<slideshow id="*3"></slideshow>

Учні 6-Б класу брали активну участь в обговоренні питань, демонстрували свої знання з даної теми. А також переглянули виступ своїх однокласників, де нагадали правила дорожнього руху, наголосили, що є люди, які свідомо недотримуються Правил дорожнього руху.

<slideshow id="*4"></slideshow>

У 9-Б класі було проведено тренінг "Безпечна дорога до школи". Учні з цікавістю повторили правила дорожнього руху для пішоходів та вивчили правила дорожнього руху для велосипедистів.

<slideshow id="*5"></slideshow>
