---
tags: [edu]
title: Вшанування жертв Голодомору 1932-1933 років
---

Традиційно, в четверту суботу листопада, в Україні відзначають пам’ятний день жертв Голодомору 1932-33 років.

На виконання указу Президента України «Про заходи у зв'язку з 85-ми роковинами Голодомору 1932 - 1933 років в Україні» та з метою гідного вшанування пам'яті жертв голодоморів в Україні, патріотичного виховання підростаючого покоління в Криворізькій загальноосвітній школі І-ІІІст.№55 відбувся цикл заходів з цієї нагоди.

Пам’ять людей про голодомор тривалий час каралась смертю. Важко було мовчати, але мовчали. Людську пам’ять було взято під конвой. На роки, на десятиліття... Страшне приневолене мовчання... Довго чекали, але дочекались коли ожила, проснулась людська пам’ять, і заговорили вуста тисяч, мільйонів свідків трагедії, віддаленої від нас десятиліттями.

З нагоди відзначення пам’ятної для українського народу дати, в закладі було проведено виставку стіннівок та тематичні виховні години, оформлено виставку тематичної літератури у шкільній бібліотеці "Забуттю не підлягає". 23.11.2017 року у КЗШ І-ІІІ ст.№55 пройшов урок-реквієм вшанування пам'яті безневинно померлих українців у 1932-1933 роках "Запалюємо пам'яті свічу". Учні школи переглянули відео-спогади очевидців голодоморів, архівні матеріали того часу, які тривалий період не оприлюднювались та підготували виступи з даної тематики.

<slideshow id="72157666683214209"></slideshow>
