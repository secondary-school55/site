---
tags: [edu]
title: Оглядова екскурсія Криворіжжям
---

27.03.2017р. учні 7-Б класу КЗШ І-ІІІ ст. № 55 ознайомилися з основними центрами промисловості Криворіжжя, старовинними рудниками, історичними місцями розвитку краю, особливостями промислової історії. За невеликий час діти мали можливість побачити практично все місто, з його широкими вулицями та житловими масивами, краєвидами та пам'ятниками.

Маршрут розпочався біля пам’ятника козаку Рогу, учні переглянули фотовиставку біля квітникового годинника і вирушили до одного з найбільш вражаючих об’єктів Кривбасу – залізорудного кар’єру Південного гірничо-збагачувального комбінату.

Вражаючою виявилася панорама з верхівки оглядового майданчика діючого кар’єру. Продовжили знайомство з рідним містом у старій, але вже сучасно переобладнаній частині Кривого Рогу.

Потішила дітей і зустріч з природним багатством та знаковими місцями міста у парку ім. Федора Мершавцева.

Незабутні враження, гарний настрій та гордість за рідний серцю куточок – малу Батьківщину – назавжди оселяться в пам’яті учнів 7-Б класу.

<slideshow id="72157679987589831"></slideshow>
