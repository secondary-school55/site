---
title: День безпечного Інтернету
tags: [edu]
---

На сучасного підлітка звідусіль чекає дедалі більше різних небезпек. Одна з них – спілкування в Інтернеті. Будь-яка дитина, потрапивши в неконтрольований кіберпростір, може постраждати як психічно, так і фізично. Нажаль, це реалії не тільки американських, але вже й українських тінейджерів. Отже, SaferInternetDay (День безпечного Інтернету) – подія, що стосується кожного члена української громадськості і вимагає конкретних висновків та вчинків.

5 лютого 2019 року в КЗШ І-ІІІ ст. № 55 пройшов День безпечного Інтернету 2019 «Разом для найкращого Інтернету», який мав на меті надихати всіх приєднатися до руху та використовувати найкращий потенціал Інтернету: дитина може використовувати технології відповідально, критично та творчо.

Долучилися до співпраці і педагоги навчального закладу.

Учителям інформатики Артемюк Н.А. та Балагуряк Є.Ю. вдалося об’єднати учнів, спрямувати їх на позитивні зміни, підвищити освіченість з питань безпеки онлайн. Так, у закладі було проведено заходи по виявленню рівня кіберграмотності шкільної молоді, уміння критично оцінювати інформацію та захищатись від онлайн-загроз. Учнів 8-11 класів мали змогу відвідати уроки-кінолекторії з проблем секстингу та грумінгу.

<slideshow></slideshow>
