---
title: Міжнародний жіночий день 
---

8 Березня - Міжнародний жіночий день, який визнається Організацією Об'єднаних Націй у багатьох країнах світу. Людство вшановує жінку – берегиню життя на Землі.

05.03.2021 у КЗШ №55 КМР ДО відбулась урочиста частина для працівників закладу, присвячена Міжнародному жіночому дню. Концерт, який підготував педагогічний колектив у власному виконанні, присвячувався чарівному образу жінки. Завжди яскраве, насичене емоційністю та зворушливою атмосферою свято проходило в умовах карантину з дотриманням обмежувальних протиепідемічних умов та безпечної дистанції.

З привітальним словом до присутніх звернулася директор школи Горевич Людмила Володимирівна, побажала всім жінкам завжди бути коханими й щасливими, бути музами для своїх чоловіків та найкращими мамами для своїх дітей.

Шановні жінки, нехай кожну з вас вважають найвеличнішою таємницею Всесвіту, яку не може розкрити жоден чоловік, який живе на планеті Земля.

<slideshow></slideshow>