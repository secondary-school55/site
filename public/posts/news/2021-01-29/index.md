---
title: Заходи до Дня безпечного Інтернету
---

До Дня безпечного Інтернету, в рамках проведення міського марафону «Лайкоманія у соціальних мережах» у Криворізькій загальноосвітній школі I-III ступенів №55 з метою сприяння формуванню у дітей та підлітків особистої медіакультури, соціальних, комунікативних компетентностей щодо безпечної поведінки у соціальних мережах, було сплановано та проведено ряд інформаційно-просвітницьких заходів: флешмоб «Мій вибір – спілкування з людиною, а не з гаджетом» «Лайк – це безпечно», диспут  «Лайкоманія. Безпечний Інтернет», круглий стіл  «Як полюбити себе без «лайків», експрес опитування: «Чи буде життя особистим, якщо його висвітлювати в Інтернеті», конкурси проектів «Замість лайків…».

Протягом тижня школярі в інтерактивній формі обговорювали сучасні поняття психологічної безпеки Інтернет-спілкування, оволодівали навичками командної співпраці.

<slideshow></slideshow>

29.01.2021р. 1-Б класі пройшла виховна година «Лайкоманія у соціальних мережах», метою якої було формування адекватного уявлення про Інтернет, небезпеку соціальних мереж, їх впливу на дітей. Першокласників було  ознайомлено з ознаками Інтернет-залежності. В ігровій формі продемонстровано  повагу до власного здоров’я.

<slideshow id="*1b"></slideshow>

29.01.2021р. у 1-В класі відбулася виховна година" Лайкоманія: STOP!  Безпечний Інтернет!". Бубир Лілія Володимирівна, класний керівник, запросила малечу до інтерактивної подорожі Інтернетом. Саме так, розв'язуючи Інтернет-ситуації, діти ознайомилися з правилами Інтернет- безпеки та етикетку спілкування, навчилися правильно використовувати Інтернет, щоб не зашкодити собі й близьким людям. Діти дізналися багато цікавого й корисного для себе.

<slideshow id="*1v"></slideshow>

Мабуть, немає жодної людини, яка б не була зареєстрована в соціальних мережах.

У наш час довго думати не прийнято. Люди краще запам'ятовують статуси на Facebook, ніж цитати з книжок.

А що ж таке соціальні мережі? Звідки вони взялися? Хто їх і для чого створив? Чи безпечні вони?

Про це сьогодні дізналися учні 2-А класу. Школярі поринули в історію створення Інтернету, дізналися про їх переваги та недоліки. Розповіли про ті соціальні мережі, які  їх зацікавили.

<slideshow id="*2a"></slideshow>

<slideshow id="*2b"></slideshow>

Сьогодні не можна уявити наше життя без Інтернету.  Але чи завжди це корисно? Діти 3-А класу  висловили свою думку про користь,  небезпеку та шкоду від Інтернету. А також,  працюючи в групах,  склали правила користування соціальними мережами. Було цікаво й корисно всім учасникам.

<slideshow id="*3a"></slideshow>

29.01.2021р. учні 3-Б класу провели виховну годину "Лайкоманія : Stop! Безпечний Інтернет." Обговорили сучасні поняття психологічної безпеки Інтернет-спілкування.

<slideshow id="*3b"></slideshow>

<slideshow id="*4a"></slideshow>

4-Б взяли участь у обговоренні питання про безпечність Інтернету. Під час виховної години "Лайкоманія: STOP!  Безпечний Інтернет!" діти дізналися про переваги та небезпеку Інтернету, соціальних мереж. Переглядаючи ролик, зробили висновок про хворобливу залежність від лайків, про те, що віртуальний світ може замінити реальне життя людини. У кінці заходу школярі зробили колаж " Обираю реальне Я, а не  ідеальне Я в Інтернеті"

<slideshow id="*4b"></slideshow>

29.01.2021 у закладі освіти КЗШ №55 КМР ДО в 5-А класі пройшла просвітницька виховна година присвячена темі "Лайкоманія в соціальних мережах", метою заходу було сприяння формуванню у здобувачів освіти особистої медіокультури, соціальних, комунікативних компетентностей щодо безпечної поведінки у соціальних мережах.

<slideshow id="*5a"></slideshow>

Учні 5-Б класу разом з класним керівником Таран Надією Вадимівною провели практичне заняття з елементами тренінгу "Лайкоманія:STOP! Безпечний Інтернет!". Діти в інтерактивній формі розширили свої знання про безпечний Інтернет та соціальні мережі. Класний керівник сприяла обізнаності  учнів про небезпеки, які існують в Інтернеті та соціальних мережах і про шляхи їх подолання. Діти отримали багато цікавої та корисної інформації щодо безпечного Інтернету.

<slideshow id="*5b"></slideshow>

З новим поняттям познайомились та розібрались сьогодні учні 6-А класу під час виховної години з теми "Лайкоманія: STOP! Безпечний Інтернет".

Захід розпочався з цікавої статистики, учні дізнались, що майже половина користувачів соцмереж заздрять друзям, у яких попит на сторінку більший, та через це почувають себе неповноцінними.

Так, використовуючи метод "мікрофон", учні дали відповідь на запитання:  "Скільки ти проводиш часу в соціальних мережах?". Прослухавши відповіді, вони зробили висновок, що більша частина однокласників проводить більш, ніж 5 годин в мережі. 

Щоб зрозуміти, чи є це залежність, учні пройшли онлайн тестування. Результати тестування були доволі різними: комусь треба замислитись над своїм надмірним захопленням, а хтось впевнився в своїй незалежності.

У кінці заняття класний керівник наголосила на важливості проводити свій вільний час з друзями на прогулянці чи займаючись улюбленим хобі.

<slideshow id="*6a"></slideshow>

Сьогодні у 6-Б класі пройшов диспут: «Соціальні мережі – інструмент розвитку чи захаращене інформаційне поле, поглинаюче час». Учні класу активно обговорювали правила безпеки в соціальних мережах.

<slideshow id="*6b"></slideshow>

Лайки сьогодні – конкретне кількісне мірило успішності і дітей, і дорослих. Які приховані ризики це має? Як не стати лайкозалежним?

Про це поговорили на виховній годині учні 6-В класу КЗШ І-ІІІ ступенів №55.

Лайкоманія – це залежність від лайків. Люди намагаються довести самим собі, що вони потрібні. Усе це може призвести до комплексу неповноцінності.

Пам’ятайте! Чим більше ви шукаєте схвалення від так званих френдів у мережах, тим легше вами керувати.

Учні зробили висновок, що вони за БЕЗПЕЧНИЙ Інтернет, за те, щоб зменшити кількість годин в Інтернеті, більше часу приділяти реалізму спілкування з однолітками.

Like – не керує нашим життям!

<slideshow id="*6v"></slideshow>

<slideshow id="*7a"></slideshow>

<slideshow id="*7b"></slideshow>

На тлі залежностей, що вже давно існують (куріння, алкоголізм, наркоманія), поступово починають проявлятися нові,  більш актуальні та злободенні, підкреслюючи своєю появою, саме ті проблемні сфери, які невпорядковані належним чином. Це інтернет - залежність. Учні 8-А класу обговорили це питання і зробили висновки.

<slideshow id="*8a"></slideshow>

Сьогодні богато батьків бояться розвитку Інтернет-залежності у дітей, засуджують постійне використання ними соцмереж.

Опитування, проведене АО «Лабораторія Каспенського» показало, що 45% опитаних в Україні заздрять своїм друзям, чиї акаунти в соцмережах користуються більшою популярністю. То чи варто дивуватися, що діти й підлітки, чий емоційний стан більш нестабільний, ніж у дорослих людей, засмучуються через лайки й ганяються за популярністю? 

Ця тема вже давно є актуальною, і учні 8-Б класу не залишились осторонь цієї проблеми.

Виховну годину розпочала класний керівник Добровольська В.Е., яка ставила питання та давала пояснення важливим питанням, що стосуються сьогоднішньої теми.

Цікаві виступи підготували й учні: Скиба М., Добровольська З.,  Івченко М., Павленко В.

Творчий тандем учениць: Литвин С. та Волошина А. підготував агітаційний плакат: "Люби себе без лайків у соцмережах".

<slideshow id="*8b"></slideshow>

Питання самооцінки для підлітка - одне з найболючіших, тому тема лайкоманії була цікавою кожному  дев'ятикласнику. Зазирнути у власну підсвідомість, знайти грань між корисним і шкідливим впливом соціальних мереж, висловити свою позицію - важливі та потрібні дії, які за короткий час виховної години встигли виконати учні 9-А класу. Висновки для себе кожен зробив сам, але ніколи не треба втрачати пильності.

<slideshow id="*9a"></slideshow>

<slideshow id="*11a"></slideshow>