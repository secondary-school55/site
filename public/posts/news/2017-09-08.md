---
tags: [edu]
title: Олімпійські ігри
---

У Криворізькій загальноосвітній школі І-ІІІ ступенів №55 пройшов Олімпійський тиждень.

Сплановані заходи охопили 539 учнів закладу. Для школярів були організовані конкурси малюнків і виробів на спортивну тематику, конкурси на кращу емблему, девіз.

Для учнів 1-11 класів Олімпійські уроки проводились у різноманітних цікавих формах: пізнавальні конкурси, рухливі ігри, веселі естафети «Спорт для всіх». Пізнавальними для школярів стали зустрічі з заслуженим тренером України з баскетболу Коваль Людмилою Олександрівною та членом збірної команди України з баскетболу, випускником КЗШ І-ІІІ ст.№55, Горобченком Михайлом.

Під девізом «Швидше! Вище! Сильніше!» 08.09.2017 відбулося урочисте відкриття малих Олімпійських ігор. Парад команд-учасниць ігор, серед яких виступила збірна команда вчителів, запалений факел з олімпійським вогнем, прапор Міжнародного олімпійського комітету – усі атрибути справжніх Олімпійських ігор додали церемонії відкриття особливої урочистості. Окрасою спортивного свята став виступ спортсменів школи та творчого колективу учнів.

Основна частина змагань була проведена на шкільному стадіоні: для учнів 2-4 класів – естафета «Веселі старти», для учнів 5-8 класів - змагання з футболу, для учнів 9-11 класів – змагання з легкої атлетики.

<youtube id="wqWtNUzLZTA"></youtube>

<slideshow id="72157686336576713"></slideshow>

<slideshow id="72157686304188314"></slideshow>
