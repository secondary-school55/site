---
title: 1 вересня - День знань
---

1 вересня пролунав перший шкільний дзвоник для 53 шестирічних школяриків в Криворізькій загальноосвітній школі № 55. Свято розпочалося з української пісні «Україна – це я, Україна – це ти…». З рук старшокласників злетіли у небо голуби – символи миру. А цьогорічні випускники утворили з вишитих рушників мальовничі візерунки. Щиро й сердечно директор школи Булгакова Г.М. привітала весь педагогічний та учнівський колективи і побажала миру, злагоди і процвітання кожному у нашій рідній країні. Багато учнів прийняли участь у Всеукраїнській акції «Свято без квітів», демонструючи єдність українського народу. Тематику свята продовжила єдина виховна година «Україна - єдина країна». Школярі, хвилиною мовчання, вшанували пам’ять Героїв Небесної сотні, воїнів та інших загиблих у боротьбі за свободу, цілісність та єдність нашої держави.

<slideshow id="72157646825932864"></slideshow>
