---
title: Профорієнтаційний онлайн-вебінар з технічних професій
---

16.10.2020 року старшокласники Криворізької загальноосвітньої школи І-ІІІ ступенів №55 взяли участь у профорієнтаційному онлайн-вебінарі з технічних професій, який пройшов в рамках ІІ фінального етапу Всеукраїнського конкурсу професійної майстерності «WorldSkills Ukraine 2020».

Ведучим онлайн-вебінару став відомий телеведучий Олександр Педан.

Провідні фахівці галузі розкрили школярам металургію від А до Я. Сучасний стан розвитку металургійної галузі в Україні, основні професійні напрями, нові концепції, тренди майбутнього, вимоги до знань та навичок – все це і навіть більше учасники обговорювали протягом усього заходу.

«Створення металу — це складний технологічний процес, який захоплює своєю потужністю і масштабами. Він об’єднує процеси плавлення металургійної сировини і виробництво чавуну, переробку його на міцну сталь та виробництво високоякісної продукції усіх видів та розмірів», – зазначили фахівці ТОВ «Метінвест Холдінг».

Окрім цього, школярі ознайомились зі стилем життя фахівців галузі металургії та пройшли тест на майбутнього металурга.

Організатори побажали учням зробити правильний вибір майбутньої професійної діяльності, яка дозволить реалізувати їх мрії. 

<slideshow></slideshow>
