---
title: Сторінками життєпису Тараса Шевченка
tags: [edu]
---

Щороку в березневі дні все свідоме українство вшановує Тараса Григоровича Шевченка, який став символом України. Першорядним завданням для нас було спрямувати навчально-виховний процес на вивчення молоддю невмирущого і незгасного слова Т.Г. Шевченка. У його словах показана нам далека-далека дорога для нашої майбутності.

Цікавою та пізнавальною для учнів 3-х класів стала інтелектуальна гра «Не вмре повік твоє святе ім`я, Тарасе!», в ході якої школярі продемонстрували свої знання про творчість Т.Г. Шевченка. Проведено інформаційну хвилинку «Шевченко і сьогодення», що викликало великий подив та зацікавлення у дітей, тому що було розкрито багато нових та невідомих фактів про Шевченка в контексті сьогодення.

Для учнів 5-х класів було проведено інтелектуальний турнір «Сторінками життєпису Тараса Шевченка». На уроці використано мультимедійну презентацію про життя та творчість Шевченка, ілюстрації та картини, які малював поет; проведено конкурс малюнків, в чому виявилися творчі здібності школярів. Під час турніру складено «життєве дерево» Тараса Шевченка, де діти проявили власні знання життєпису Кобзаря.

Школярі розширили свої знання про життєвий та творчий шлях Т. Г. Шевченка, дізналися про невідомі напрями літературної діяльності письменника, виявили активну позицію щодо традицій свого народу, збереження і розвитку інтелектуального потенціалу.

<slideshow></slideshow>
