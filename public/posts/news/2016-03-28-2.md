---
title: Загальношкільний виховний захід «Крокуємо по Європі»
---

Бути українцем – значить пишатися своєю Батьківщиною. Бути українцем – значить беззаперечно вірити в Україну. Тільки почуття любові й глибокої гордості за Вітчизну разом з вірою у її величне майбутнє дає кожному українцеві, незалежно від того, молодий він чи досвідчений, чи живе він в Україні, чи в інших краях, право стверджувати: це моя країна, мій народ, моя Україна!

Такими словами розпочався загальношкільний виховний захід «Крокуємо по Європі» для учнів 9-11 класів у Криворізькій загальноосвітній школі І – ІІІ ст. № 55. Мета цього заходу – розширити інформаційне поле учнів про країни Європейського Союзу; підкреслити приналежність нашої держави до європейської сім'ї народів і безперечність її європейського вибору в майбутньому; виховувати повагу до національних, духовних, культурних надбань європейських народів.

У виховному заході приймали участь учні 9 – 11 класів. Вони мали змогу здійснити своєрідну подорож по різних країнах Європи. Розширити свій кругозір, послухали представників різних національностей, яких представляли учні класів, дізналися про звичаї та традиції народів, ознайомились з найкращими творами європейських композиторів.

Наприкінці заходу учні висловлювали свої думки, що кожна людина, кожен народ мають право на свою національну ідентичність, право на життя. Саме тому молоде покоління необхідно виховувати в дусі миру і толерантності, а не насилля. Людство повинно навчитися жити у дружбі та розумінні. Закритих кордонів не повинно існувати!

Виховний захід пройшов дуже цікаво. Ми пишаємося учнями нашої школи, які є патріотами своєї держави, багато знають про країни Євросоюзу. Учні довели, що ціле покоління почало думати по-іншому. Ми впевнені, що це покоління не розчароване, у нього ще все попереду. Протягом заходу учні разом з учителями доводили, що треба стати більш трудолюбивими і стійкими, відповідальними.

<slideshow id="72157666343548352"></slideshow>
