---
tags: [edu]
title: Всеукраїнський конкурс колективів екологічної просвіти «Земля – наш спільний дім»
---

На виконання плану заходів Дніпропетровського обласного еколого-натуралістичного центру дітей та учнівської молоді на 2017 рік, відповідно до плану роботи управління освіти і науки виконкому Криворізької міської ради, з метою привернення уваги до вирішення екологічних проблем в регіоні, місті, підвищення рівня екологічної виховної роботи з дітьми команда учнів шкільної агітбригади Криворізької загальноосвітньої школи І-ІІІ ст. № 55 «Юний еколог» виступили на міському турі Всеукраїнського конкурсу колективів екологічної просвіти «Земля – наш спільний дім» за напрямом «Ландшафти як середовище життя та об’єкти охорони» під назвою «Українські ландшафти, бережи їх і дбай. І нащадкам красу цю земну передай!».

Вітаємо переможців шкільної агітбригади «Юний еколог» за зайняте ІІІ місце.

Учні привернули увагу громадськості до необхідності дотримання правил природокористування та збереження природоохоронних територій. Завдяки об’єднанню зусиль молоді у вирішенні екологічних проблем сучасності відбудуться зміни щодо стану довкілля. Найактуальнішою проблемою висвітлення даної теми було збереження санітарно-захисної зони Північного гірничо-збагачувального комбінату, території Ботанічного саду та забруднення побутовими відходами, влаштування стихійних сміттєзвалищ на території Криворіжжя.

<slideshow id="72157680813238086"></slideshow>

<youtube id="_8w_7stUpiQ"></youtube>
