---
title: Пам'ятні дати та ювілеї 2016 року
---

# Цього року на державному рівні відзначатимуться такі пам’ятні дати та ювілеї

1.  Відомих подій в Україні:

    *   525 років з часу виходу у світ перших друкованих староукраїнською мовою книжок у Кракові Ш. Фіолем ("Осьмогласник", "Часословець", "Тріодь цвітна" для церковного вжитку) (1491);
    *   450 років з часу укладення Другого Литовського статуту (1566);
    *   440 років з часу заснування першого вищого навчального закладу України та Східної Європи - Острозької слов’яно-греко-латинської академії (нині - Національний університет "Острозька академія") (1576);
    *   425 років з часу початку повстання Криштофа Косинського (1591-1593);
    *   400 років з часу першої писемної згадки про місто Умань (1616);
    *   400 років з часу заснування міста Суботова (1616);
    *   200 років з часу виходу в місті Харкові "Українського вісника", першого в Україні літературно-художнього журналу (01.1816);
    *   150 років з часу заснування Київської публічної бібліотеки (нині - Національна парламентська бібліотека України) (03.03.1866);
    *   125 років з часу утворення Братства тарасівців (1891);
    *   100 років з часу заснування Дослідної станції лікарських рослин Інституту агроекології і природокористування Національної академії аграрних наук України (1916);
    *   100 років з часу створення Панфильської дослідної станції Національного наукового центру "Інститут землеробства Національної академії аграрних наук України" (1916);
    *   100 років з часу заснування у місті Києві "Молодого театру" під керівництвом Леся Курбаса (05.1916);
    *   100 років з часу боїв за гору Лисоня за участю легіону Українських січових стрільців (08-09.1916);
    *   100 років з часу заснування Вищих жіночих курсів у місті Катеринославі (нині - Дніпропетровська медична академія) (09.1916);
    *   100 років з часу відкриття Чернігівського учительського інституту (нині - Чернігівський національний педагогічний університет імені Т.Г. Шевченка) (09.1916);
    *   95 років з часу заснування Луганського національного університету імені Тараса Шевченка (01.03.1921);
    *   80 років з часу заснування Інституту історії України Національної академії наук України (1936);
    *   70 років з часу заснування Конструкторського бюро під керівництвом О. Антонова (нині - державне підприємство "Антонов") (1946);
    *   70 років з часу заснування Київського національного торговельно-економічного університету (1946);
    *   40 років з дня утворення Української гельсінської групи (09.11.1976);
    *   25 років з дня проголошення незалежності України (24.08.1991);
    *   20 років з дня прийняття Конституції України (28.06.1996);
    *   2 роки з дня проведення мітингу кримських татар у місті Сімферополі на підтримку територіальної цілісності України (26.02.2014);
    *   2 роки з дня звільнення міста Маріуполя від проросійських терористів (13.06.2014).

2.  Видатних особистостей:
    *   370 років з дня народження Івана Скоропадського (бл.1646-1722), гетьмана Лівобережної України (1708-1722);
    *   330 років з дня народження Атанасія Шептицького (1686-1746) (світське ім’я - Антоній), предстоятеля Української греко-католицької церкви, митрополита Київського;
    *   300 років з дня народження Матвія Значко-Яворського (бл.1716-1809), православного церковного діяча, архімандрита;
    *   150 років з дня народження Соломона Франкфурта (1866-1954), вченого, агронома;
    *   130 років з дня народження Валентина Садовського (1886-1947), вченого, економіста, журналіста, громадського діяча, члена Центральної Ради;
    *   130 років з дня народження Андрія Гулого-Гуленка (1886-1926), українського військового діяча, генерал-хорунжого Армії УНР, повстанського отамана;
    *   4 січня - 200 років з дня народження Осипа Шухевича (1816-1870), українського галицького католицького священика, письменника, перекладача, громадського діяча;
    *   6 січня - 130 років з дня народження Олекси Алмазова (1886-1936), генерал-хорунжого Армії УНР, учасника Першого зимового походу;
    *   31 січня - 90 років з дня народження Ніни Строкатої-Караванської (1926-1998), громадського діяча, політв’язня, члена Української гельсінської групи;
    *   4 лютого - 90 років з дня народження Галини Кальченко (1926-1975), скульптора, народного художника УРСР;
    *   4 лютого - 80 років з дня народження Бориса Мозолевського (1936-1993), вченого, археолога;
    *   7 лютого - 110 років з дня народження Олега Антонова (1906-1984), вченого, авіаконструктора;
    *   14 лютого - 150 років з дня народження Миколи Василенка (1866-1935), історика, громадського, державного діяча, президента ВУАН, члена Центральної Ради, голови Ради Міністрів, міністра закордонних справ і народної освіти Ради Міністрів Української Держави;
    *   18 лютого - 160 років з дня народження Софії Русової (1856-1940), вченого, педагога, громадського діяча, засновниці українських жіночих організацій, члена Центральної Ради;
    *   3 березня - 120 років з дня народження Івана Паторжинського (1896-1960), оперного співака, педагога, народного артиста СРСР;
    *   7 березня - 80 років з дня народження Ярослава Ісаєвича (1936-2010), вченого, історика, бібліографа;
    *   9 березня - 130 років з дня народження Георгія Нарбута (1886-1920), художника-графіка, автора перших українських банкнот і поштових марок;
    *   11 березня - 200 років з дня народження Олександра Афанасьєва-Чужбинського (справжнє прізвище - Афанасьєв) (1816-1875), письменника, історика, фольклориста;
    *   18 березня - 120 років з дня народження Надії Суровцової (1896-1985), громадської діячки, політв’язня, журналістки;
    *   19 березня - 100 років з дня народження Олени Компан (1916-1986), вченого, історика;
    *   21 березня - 120 років з дня народження Василя Недайкаші
    *   (1896 - після 1965), командира куреня Низових запорожців Армії УНР;
    *   25 березня - 120 років з дня народження Бориса Монкевича (1896-1971), сотника Армії УНР, військового історика;
    *   7 квітня - 140 років з дня народження Іларіона Свєнцицького (1876-1956), вченого, філолога, музейного діяча, мистецтвознавця;
    *   16 квітня - 90 років з дня народження Бориса Возницького (1926-2012), вченого, музейного діяча, мистецтвознавця, директора Львівської галереї мистецтв, Героя України;
    *   24 квітня - 170 років з дня народження Івана Верхратського (1846-1919), мовознавця, фольклориста, письменника;
    *   5 травня - 180 років з дня народження Сидора Воробкевича (1836-1903), письменника, священика, композитора, педагога, редактора часописів "Руська хата", "Буковинська зоря";
    *   9 травня - 80 років з дня народження Юрія Іллєнка (1936-2010), кінорежисера, оператора, сценариста, педагога, народного артиста України;
    *   7 червня - 100 років з дня народження Петра Дужого (1916-1997), політичного діяча, члена ОУН, публіциста;
    *   7 червня - 90 років з дня народження Анатолія Базилевича (1926-2005), графіка, народного художника України;
    *   8 червня - 90 років з дня народження Ірини Сеник (1926-2009), політв’язня, члена ОУН, члена Української гельсінської групи;
    *   25 червня - 130 років з дня народження Івана Крип’якевича (1886-1967), вченого, історика;
    *   4 липня - 150 років з дня народження Сергія Дельвіга (1866-1944), військового діяча, генерал-полковника Армії УНР;
    *   12 липня - 140 років з дня народження Сергія Уточкіна (1876-1916), льотчика-випробувача;
    *   12 липня - 100 років з дня народження Людмили Павличенко (1916-1974), снайперки часів Другої світової війни, Героя Радянського Союзу;
    *   17 липня - 170 років з дня народження Миколи Миклухо-Маклая (1846-1888), етнографа, географа;
    *   19 липня - 140 років з дня народження Володимира Чехівського (1876-1937), громадського, політичного та державного діяча, члена Центральної Ради, прем’єр-міністра УНР;
    *   21 липня - 110 років з дня народження Олени Теліги (справжнє прізвище - Шовгенів) (1906-1942), письменниці, громадського та політичного діяча;
    *   25 липня - 150 років з дня народження Модеста Левицького (1866-1932), письменника, публіциста, політичного діяча;
    *   31 липня - 70 років з дня народження Володимира Шевченка (1946-2012), артиста цирку, дресирувальника хижаків, народного артиста УРСР;
    *   5 серпня - 150 років з дня народження Володимира Леонтовича (1866-1933), письменника, громадського діяча, члена Центральної Ради, міністра земельних справ у Раді Міністрів Української держави;
    *   9 серпня - 130 років з дня народження Олександра Тисовського (1886-1968), вченого, педагога, основоположника і організатора "Пласту";
    *   15 серпня - 150 років з дня народження Олександра Дедюліна (1866-1924), вченого, засновника вітчизняної імунобіології, організатора української ветеринарної служби;
    *   18 серпня - 180 років з дня народження Олександра Кониського (1836-1900), письменника, публіциста, перекладача, громадського діяча, вченого, автора духовного гімну "Молитва за Україну" ("Боже великий, єдиний, нам Україну храни");
    *   27 серпня - 160 років з дня народження Івана Франка (1856-1916), письменника, вченого, громадського діяча;
    *   18 вересня - 175 років з дня народження Михайла Драгоманова (1841-1895), вченого, історика, літературознавця, фольклориста, публіциста, громадського діяча;
    *   21 вересня - 150 років з дня народження Олексія Галкіна (1866-1942), генерал-полковника, начальника Генштабу Армії УНР, військового міністра УНР;
    *   29 вересня - 150 років з дня народження Михайла Грушевського (1866-1934), вченого, історика, політичного та державного діяча, голови Центральної Ради;
    *   2 жовтня - 110 років з дня народження Івана Багряного (1906-1963), письменника, громадського та політичного діяча;
    *   6 жовтня - 140 років з дня народження Сергія Єфремова (1876-1939), вченого, літературознавця, політичного та державного діяча, публіциста;
    *   7 листопада - 80 років з дня народження Миколи Вінграновського (1936-2004), поета, сценариста, режисера, актора;
    *   8 листопада - 80 років з дня народження Надії Світличної (1936-2006), журналіста, публіциста, політв’язня, члена Української гельсінської групи;
    *   24 листопада - 210 років з дня народження Олекси Стороженка (1806-1874), письменника, етнографа;
    *   26 листопада - 210 років з дня народження Пилипа Морачевського (1806-1879), письменника, педагога, філолога, першого перекладача Нового Заповіту українською мовою;
    *   13 грудня - 160 років з дня народження Миколи Садовського (справжнє прізвище - Тобілевич) (1856-1933), актора, режисера, одного із основоположників українського професійного театру;
    *   18 грудня - 140 років з дня народження Петра Холодного (1876-1930), вченого, хіміка, художника, громадського діяча, педагога, міністра освіти УНР;
    *   28 грудня - 150 років з дня народження Данила Заболотного (1866-1929), вченого, мікробіолога, епідеміолога, президента ВУАН;
    *   29 грудня - 140 років з дня народження Миколи Стражеска (1876-1952), вченого, лікаря-терапевта;
    *   31 грудня - 420 років з дня народження Петра Могили (1596-1647), церковного та політичного діяча, педагога, митрополита Київського, Галицького і всієї Русі.
3.  Днів скорботи і пам’яті:
    *   90 років з дня вбивства Симона Петлюри (25.05.1926);
    *   75 років з часу масових розстрілів політичних в’язнів на Західній Україні (06-07.1941);
    *   75 років від знищення гітлерівцями євреїв Києва (29-30.09.1941) - початку масових розстрілів у Бабиному Яру ромів, військовополонених, членів ОУН в часи нацистської окупації.
