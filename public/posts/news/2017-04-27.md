---
tags: [edu]
title: Цивільний захист
---

У КЗШ І-ІІІ ст. № 55 27.04.2017р. День цивільного захисту традиційно відкрився загальношкільною лінійкою, на якій учні продемонстрували свої захисні костюми та інформаційні листівки.

Для учнів 2-А класу була проведена виховна година «Безпека людини в небезпечних та надзвичайних ситуаціях».

Діти ознайомилися з поняттям «надзвичайна ситуація» (НЗ). Причинами її виникнення.

Згадали правила поведінки під час евакуації.

Попрацювали в групах та пригадали всі рятувальні служби.

Стали учасниками гри «Хрестики-нулики» та згадали казки, де було порушено ОБЖ, що призвело до сумних наслідків.

Школярі 2-Б класу перевірили та закріпили свої знання з правил безпеки, індивідуального захисту, індивідуального захисту під час надзвичайних ситуацій.

Дали визначення терміну «здоровий спосіб життя» та пригадали основні види життєдіяльності учня.

З метою пропаганди знань про цивільний захист під гаслом «Життя людини – найвища цінність» у 3-А та 3-Б класах пройшла виховна година «Надзвичайні ситуації. Правила поведінки під час надзвичайних ситуацій».

На виховній годині було використано плакати та малюнки. Діти уважно слухали та запам’ятовували важливу інформацію. Деякі учні підготували реферати.

У кінці виховної години класи з класними керівниками підготували листівку «Природа і людина».

У 4-А класі відбувся виховний захід на тему: «Правила поведінки у надзвичайних ситуаціях». Учні ознайомились з порядком дій у надзвичайних ситуаціях; розглянули засоби захисту органів дихання та шкіри; вчилися правильно користуватися ватно-марлевими пов’язками. Об’єднавшись в групи, діти розглянули різні ситуації в разі природного стихійного лиха: повінь, буря, снігові замети, злива, землетрус, пожежа тощо.

У 4-Б класі відбувся урок з ЦО «Правила поведінки у надзвичайних ситуаціях. Проект «Вогонь - друг чи ворог». Під час захисту проекту чотирикласники з групою «Журналістів» пограли у гру «Добрий і злий вогонь», склали правила дій під час виникнення пожежі, презентували свою газету. З групою «Соціологів» побували на суді у ролі присяжних та винесли вирок вогню. Група «Артисти» показала невеличку виставу про Мишку та Жабку, які повторили разом з учнями правила протипожежної безпеки. Цікаво було переглянути самостійно створені дітлахами діафільм «Мишки-бешкетники» та комп’ютерний мультфільм за казкою К.Чуковського «Як Лисички взяли сірники». Після перегляду учні проаналізували причини, через які виникли пожежі. У кінці уроку чотирикласники показали знання у грі «Так чи ні», загасили уявну пожежу у грі «Добавляночка». Діти запам’ятали, що вогонь стає ворогом, якщо поводитися з ним необережно!

Для учнів 6-Б класу було проведено виховну годину на тему «Допоможи собі сам (дії населення в надзвичайних ситуаціях)». Під час виховної години учні поглибили знання з питань цивільного захисту, повторили правила поведінки у складних ситуаціях та закріпили навички надання першої допомоги постраждалим.

Зі школярами 7-11 класів було проведено виховну годину «Правила поведінки в надзвичайній ситуаціях. Шляхи подолання зараження».

Діти поглибили знання з питань цивільного захисту, повторили правила надання першої медичної допомоги. Учнями було підготовлено повідомлення про найбільші катастрофи останніх 30 років. Діти працювали в групах (складали правильно алгоритми дій з послідовним записом алгоритму на форматному аркуші). Проходили тест «Надзвичайна ситуація».

Взяли участь у конкурсі малюнків про допомогу при стихійних лихах, аваріях і катастрофах.

Термінова евакуація школярів, педагогів, працівників закладу зі споруди відбулася організовано.

Під час проведення Дня ЦЗ на стадіоні пройшли змагання для учнів 9, 10 класів «Основи поведінки учнів у надзвичайних ситуаціях».

Учні усіх класів отримали багато корисної інформації, були задоволені роботою.

<slideshow id="72157683019821096"></slideshow>
