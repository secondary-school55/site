---
title: Педагогічна рада «Безпечне освітнє середовище як один із чинників соціалізації школярів та збереження їхнього психічного здоров'я, здатності забезпечувати життєвий успіх протягом життя»
---

Безпечне і дружнє до дитини навчальне середовище є необхідною умовою успішного навчання НОВОЇ УКРАЇНСЬКОЇ ШКОЛИ, соціалізації і самореалізації дитини. Безпечна і дружня до дитини школа – це заклад освіти, який забезпечує всі необхідні умови для успішного навчання, соціалізації та гармонійного розвитку дітей і дорослих із наголосом на питаннях захисту життя і здоров’я.

25.11.2019 р. у Криворізькій загальноосвітній школі І-ІІІ ступенів №55 відбулась педагогічна рада **«Безпечне освітнє середовище як один із чинників соціалізації школярів та збереження їхнього психічного здоров'я, здатності забезпечувати життєвий успіх протягом життя»**.

Було розглянуто такі питання:

-   Створення безпечного сучасного освітнього простору для учнів, учителів та батьків закладу. Формування в дітей та учнівської молоді ціннісних життєвих навичок. Конфлікти між різними учасниками та учасницями освітнього процесу, проблеми цькуваня (булінгу) і насильства в шкільному середовищі.
-   Причини виникнення та шляхи подолання булінгу в початковій ланці освіти.
-   Булінг у дитячому середовищі. Як розпізнати та допомогти.
-   Роль учителя в боротьбі з булінгом в учнівському середовищі початкової школи.
-   Запобігання підлітковій агресії та саморуйнівній поведінці - суїциду.
-   Прояви кібербулінгу в освітньому просторі.
-   Безпечна школа для дитини.
-   Соціалізація учнів як результат створення гуманістичного освітнього середовища навчального закладу.

Директор школи Горевич Людмила Володимирівна наголосила, що комфортне психосоціальне середовище – важлива складова безпечного освітнього середовища. Було привернуто увагу педагогів до питання індивідуального підходу як до учнів, так і до їхніх батьків, необхідності уважного спостереження за емоційним станом дитини, надання допомоги учням у скрутній ситуації, профілактики конфліктів.

Педагогічний колектив ознайомився з причинами та наслідками шкільного цькування, його різновидами, практично опрацьовано методи протидії булінгу в закладі.

Загальним рішенням педагогічної ради прийнято: проводити в школі просвітницько-профілактичні заходи з вчителями, здобувачами та замовниками освіти щодо роз’яснення основних причин, ознак булінгу конфліктів в освітньому середовищі та оволодіння практичними методами оперативного реагування, запобігання таким ситуаціям.

<slideshow></slideshow>
