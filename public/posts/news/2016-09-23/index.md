---
tags: [edu]
title: Проект "Школа - ВУЗ - МЕТІНВЕСТ"
---

Старшокласники КЗШ І-ІІІ ст. № 55 стали учасниками екскурсії по рідному місту, яка організована за підтримки адміністрації приватного публічного підприємства Північний гірничо-збагачувальний комбінат в рамках проекту «Школа – ВУЗ – МЕТІНВЕСТ».

Пізнавальна екскурсія «Історичними шляхами Криворіжжя» ознайомила учнів з історією розвитку православної церкви на Криворіжжі.

Учні відвідали святині рідного міста – Свято-Преображенського Кафедрального собору Храму Святого Миколи Чудотворця, Храму Різдва Пресвятої Богородиці, Храму Іверської ікони Пресвятої Богородиці та Георгіївської дзвіниці.

Спілкування з екскурсоводом Криворізького бюро подорожей розширило знання дітей про храмове мистецтво, про внутрішнє та зовнішнє вбрання храмів, про розвиток православ’я на Криворіжжі.

Подорож була захоплюючою, центр міста екскурсанти побачили під іншим кутом зору. Такі екскурсії у колі однолітків здаються великими пригодами, спогади, які, разом зі світлинами, залишаться на все життя.

<slideshow id="72157672112738614"></slideshow>
