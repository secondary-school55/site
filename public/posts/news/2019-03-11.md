---
title: Флешмоб з читання поезій для учнів 5-11 класів
tags: [edu]
---

Є в нашій Україні імена, що увібрали в себе живу душу народу, стали часткою його життя. Тарас Григорович Шевченко — митець, чиї твори вже понад двісті років викликають почуття гордості й захоплення красою, своєю силою й мудрістю.

В Україні у 2019 році відзначаємо 205-річчя з Дня народження видатного українського поета, письменника та художника Тараса Шевченка. Майбутній національний герой народився в селі Моринці на Черкащині у родині кріпаків. Він рано залишився круглим сиротою. Подальша його доля до моменту викупу з кріпацтва була пов'язана з Санкт-Петербургом, куди його забрав поміщик Енгельгардт. Там Шевченко познайомився з Іваном Сошенком, Євгеном Гребінкою, а згодом і з Карлом Брюловим та Василем Жуковським, які у 1838 році викупили його з кріпацтва. Того ж року українця зарахували учнем Петербурзької Академії мистецтв. У 1840 році з'явилася його перша збірка поезій – славетний «Кобзар», поезію якого вчили й продовжують вчити напам'ять.

У рамках Шевченківських днів 11.03.2019 у Криворізькій загальноосвітній школі І-ІІІ ступенів було проведено флешмоб з читання поезій для учнів 5-11 класів. Школярі декламували вірші та інсценували уривки з творів. Учні представили літературно-музичну композицію «Наш Пророк», де виконали пісні на слова віршів «Думи мої, думи мої», «Садок вишневий коло хати», «Якби мені черевички».

Лунали щирі, зворушливі слова, співзвучні дню сьогоднішньому, приурочені Генію великого Кобзаря.

<slideshow></slideshow>
