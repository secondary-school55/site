---
title: Міський майстер-клас для слухачів курсів підвищення кваліфікації на тему «Реалізація реформи «Нова українська школа» шляхом формування компетентностей та наскрізних умінь у здобувачів початкової освіти»
---

«Дитина – це сонце, навколо якого мають обертатися всі засоби навчання» – під таким девізом 26 лютого 2020 року в Криворізькій загальноосвітній школі І-ІІІ ступенів №55 відбувся міський майстер-клас для слухачів курсів підвищення кваліфікації.

Тема майстер-класу: «Реалізація реформи «Нова українська школа» шляхом формування компетентностей та наскрізних умінь у здобувачів початкової освіти».

Мета заходу: проаналізувати особливості формування компетентностей та наскрізних умінь учнів початкових класів в умовах Нової української школи; спряти обміну передовим педагогічним досвідом учителів початкових класів КЗШ І-ІІІ ст. №55 щодо шляхів реалізації реформи «Нова українська школа»; створити умови для формування позитивної мотивації вчителів щодо впровадження інновацій, підвищення професійної майстерності.

Відкрила майстер-клас методист ІМЦ Мещерякова Т.В. Директор школи Горевич Л.В. запросила присутніх на віртуальну екскурсію «П’ять хвилин із життя початкової школи».

Школа – це майстерня, де формується думка підростаючого покоління, треба міцно тримати її в руках, якщо не хочеш випустити з рук майбутнього». (А. Барбюс)

Всебічний розвиток дитини, її талантів, здібностей, компетентностей та наскрізних умінь, формування цінностей, розвиток самостійності, творчості, критичного мислення – основні вимоги Державного стандарту.

Критичне мислення нині один із модних трендів в освіті. Про те, що його розвиток є одним з наскрізних завдань освітнього процесу йдеться у Концепції нової української школи.

Та з чого починати? Як навчати дітей в освітньому просторі Нової української школи? На ці та інші питання шукали відповіді учасники майстер-класу.

Учителі початкової ланки освіти КШ І-ІІІ ст. №55 презентували досвід практичного застосування продуктивних технології критичного мислення: «Шість цеглинок», «Шість капелюхів», «Кола Вена», «Кубик Блума», тренінгові технології.

Учасники заходу мали можливість переглянути фрагменти уроків вчителів Мугак Н.І., Юшко А.А., Старікової Н.А., Фербей В.М. із застосуванням перелічених технологій.

У виступі «Використання ІКТ в умовах НУШ» учитель Старікова Н.А. ознайомила присутніх з методикою застосування інтерактивних вправ-тренажерів з різних предметів на будь-якому етапі уроку.

Завершився майстер-клас підведенням підсумків, обміном думками. З позитивними емоціями, налаштовані на творчу роботу, покидали вчителі школу зі сподіваннями на нові зустрічі в колі колег.

Зібратися разом – це початок триматися разом – це прогрес, а працювати разом – це успіх.

<slideshow></slideshow>
