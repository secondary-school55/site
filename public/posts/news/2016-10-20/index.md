---
tags: [edu]
title: Акція «Допоможи ділом»
---

Щира подяка всім класним керівникам, батькам, які підтримали та оперативно відреагували на тиждень допомоги переселенцям. Це не тільки малюнки, статті, саморобки, листи, а й одяг, взуття, іграшки дітям-переселенцям з півдня та сходу України. Хочеться подякувати кожній дитині, яка допомогла справою: треба було бачити щирі очі школярів та бажання їх допомогти, розуміння того, що вони роблять потрібну справу.

Ми пишаємося своєю школою, своїми колегами, учнями, усіма небайдужими співвітчизниками! Адже лише завдяки їм та нашим спільним зусиллям ми змогли зробити таку добру справу. Звичайно, велика подяка нашій адміністрації, без підтримки якої ми б теж не обійшлись.

<pre>
Тепер, вважаєм, важливіше,
Коли така лиха година,
Згадать не слово «патріот»,
а лиш просте й дзвінке «людина».
</pre>

<slideshow id="72157672225825823"></slideshow>
