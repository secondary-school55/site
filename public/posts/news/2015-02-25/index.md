---
title: Круглий стіл педагогічної вітальні «Школа, родина – криниця єдина»
---

У рамках міської соціально-педагогічної акції «Впевненими кроками до взаєморозуміння: педагоги-батьки-діти». У КЗШ № 55 було проведено круглий стіл педагогічної вітальні «Школа, родина – криниця єдина». У ході заходу вирішувався ряд проблемних питань, пов’язаних із підлітковим віком учнів, знаходилися шляхи подолання гострих кутів, які виникають у роботі педагогів, учнів і батьків. Для більш ефективного сприйняття виховний захід супроводжувався підготовленими відеоматеріалами, виступом лідерів шкільної агітбригади, інсценуванням та виступом учнівських колективів.

Неодмінною умовою розвитку закладу є співпраця педагогічного колективу з батьками дітей. Адже саме батьки найкраще знають потреби, інтереси і можливості своєї дитини. А тому, ми маємо збудувати невидимий ланцюжок між родиною і школою, який служитиме на благо усім учасникам навчально-виховного процесу, а особливо - дітям. Спільними для вчителів та батьків мають стати турботи про те, щоб усім було цікаво і затишно в школі, як у рідній домівці.

Однією з найпоширеніших форм співпраці школи з батьками в нашому закладі є робота класних керівників з групою найбільш досвідчених ініціативних батьків – батьківським комітетом. Адже саме батьківський комітет разом з класним керівником планує та проводить сумісну роботу, встановлює контакти з батьками, допомагає у підготовці до свят, організовує спільні відпочинкові заходи, більшість батьків також допомагають у ремонті та оформлені класних кабінетів.

<slideshow id="72157650737884967"></slideshow>
