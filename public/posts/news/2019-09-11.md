---
title: Загальношкільні батьківські збори
---

Традиційно на початку вересня у Криворізькій загальноосвітній школі І – ІІІ ст. № 55 відбулося засідання органу батьківського самоврядування – громадського об’єднання батьків, засідання ради навчального закладу, загальношкільні батьківські збори.

11.09.2019 року директор школи Горевич Людмила Володимирівна звітувала перед батьківською громадськістю про роботу закладу за 2018-2019 н.р.

У своєму звіті директор школи проаналізувала підсумки освітнього процесу закладу за 2018-2019 н.р., напрямки та результативність виховної роботи, довела до відома батьків спортивні досягнення учнів. Було проаналізовано роботу соціально-психологічної служби. До відома батьків доведено режим роботи школи, ознайомлено з питаннями організації харчування, проаналізовано стан забезпечення підручниками.

Горевич Л.В. довела до відома батьків орієнтовний перелік потреб навчального закладу станом на 01.09.2018 р. та стан виконання запланованих робіт по благоустрою навчального закладу на 01.09.2019 р. Також проінформувала про надходження матеріальних цінностей з міського та районного бюджетів, спецфонду. До відома батьків була доведені інформація голови батьківського комітету Подорожняк Олени Олегівни про фінансово-господарську діяльність батьківського комітету за 2018-2019 н.р.

Значна увага приділена інформуванню батьківської громадськості стосовно пропускного режиму навчального закладу.

Людмила Володимирівна доповіла про особливості організації освітнього процесу у 2019-2020 н.р. та окреслила плани на наступний навчальний рік.

Найактивніших батьків 2-11 класів було нагороджено Подяками за активну участь у житті класу та закладу.

<slideshow></slideshow>
