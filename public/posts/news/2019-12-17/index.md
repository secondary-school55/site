---
title: #КласичніВечорниці «Етно-паті в українській хаті»
---

<span>#</span>КласичніВечорниці «Етно-паті в українській хаті» – з такою назвою були представлені українські вечорниці нашими учнями та педагогами Криворізької загальноосвітньої школи І-ІІІ ступенів №55 на міський новорічний фестиваль «Новорічні дива» у конкурсі на кращий новорічний захід для дітей у закладах загальної середньої та позашкільної освіти.

13 грудня відзначають день святого Андрія Первозваного. Андріївські вечорниці або ж просто «Калита» - одна з найцікавіших українських традицій, що крізь віки дійшла до нашого часу.

Так, 13.12.2019 у нашому закладі ожили справжні українські вечорниці. За давньою традицією вільний від роботи час молодь проводила з іграми, забавами, жартами, веселощами та ворожінням.

<span>#</span>КласичніВечорниці «Етно-паті в українській хаті» стали театралізованим святом, на якому юні артисти відтворили обряд ворожіння на свято Катерини та Андріївські вечорниці, приправивши щедро дійство українськими піснями, танцями та сучасною музикою.

Уся атмосфера заходу була пронизана національним колоритом. Учасники та глядачі отримали незабутні враження, відчули себе причетними до того дійства, яке з давніх-давен відбувалось в Україні. Юні актори подарували тепло таємничості та загадковості свята.

<youtube id="B0glGVXRwUM"></youtube>

<slideshow></slideshow>
