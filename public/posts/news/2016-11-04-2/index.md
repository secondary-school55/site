---
tags: [edu]
title: Міні-Міс Золота осінь 2016
---

Художньо-естетичний напрямок виховної роботи – один із видів навчально-виховного процесу, в якому плануються свята та зустрічі.

Так, 04.11.2016р. у КЗШ І-ІІІ ст. № 55 було проведено захід «Міні-Міс Золота осінь 2016». У конкурсній програмі брали участь 9 претенденток на перемогу. До участі були залучені дівчатка 2-4 класів.

Конкурсна програма розпочалася з візитної картки кожної учасниці «Візитка мого імені», де розповідали про себе, своє захоплення та таланти.

Наступним етапом змагання було декламування найулюбленіших віршів українською мовою, після чого дівчатка відгадували казкових персонажів, де показали знання народної творчості.

З великим піднесенням та позитивними емоціями пройшов конкурс «Мої таланти». Тут були представлені й пісні, й танці. Свято супроводжувалося позитивним настроєм, яскравими усмішками учасниць, вболівальників, вчителів, батьків, музичним та естетичним оформленням.

Вітаємо всіх дівчат з достойною участю в конкурсі та бажаємо успіху в подальшому розвитку своїх здібностей!

<slideshow id="72157676028193386"></slideshow>
