---
title: Єдина виховна година з нагоди відзначення 77-річчя з Дня визволення міста Кривого Рогу від нацистських загарбників
---

Багато часу минуло відтоді, як пролунали залпи на честь звільнення Кривого Рогу від нацистських загарбників. Але й нині день визволення відгукується у серці кожного криворіжця. Бо немає, мабуть, жодної родини, якої не торкнулася війна. 

Відзначаючи 77-річницю визволення Кривого Рогу від нацистів, виходячи з історичних традицій українського народу, збереження пам'яті про захисників України, у 1-А класі було проведено виховну годину «Ми пам‘ятаємо...»

Ми вклоняємося перед незламністю, хоробрістю ветеранів, вшановуючи таким чином світлу пам’ять про визволителів нашого рідного міста, яка буде жити вічно в наших серцях. 

<pre>
Пам’ятайте, друзі, цих людей довіку,
Тих, хто повернувся і поліг в боях.
І вклонімось всі ми низько до землі їм,
Квітами устелим їх тернистий шлях.
</pre>

<slideshow id="*1a"></slideshow>

Минають роки, відлітають у вічність… Уже пройшло багато  років з часу визволення нашої країни від нацистських загарбників, багато часу минуло від того незабутнього лютневого дня, коли на криворізькій землі замовкли останні постріли гармат, настала тиша, прийшов мир: довгоочікуваний, вистражданий, оплачений найвищою ціною — ціною крові й сліз. Усе далі й далі відходять грізні й важкі роки, але не згасає пам'ять про тих, хто не шкодував своєї крові, хто приніс на вівтар свободи найдорожче — життя.

У цей день ми, учні 1-Б класу, низько вклоняємося і висловлюємо слова глибокої вдячності всім ветеранам, учасникам Другої світової війни, партизанам, усім тим, хто боронив криворізьку землю від жорстокого ворога-окупанта. Уславлюємо тих, хто в тилу самовідданою працею наближав розгром ворога та складаємо глибоку шану солдатським вдовам, дітям війни, які допомагали піднімати Україну і рідне місто з руїн, згадуємо всіх, чиє життя забрала війна.

Пам'ять війни – пам'ять серця. Цю пам'ять несуть крізь роки все нові покоління криворіжців, схиляючись у шані перед батьками і дідами, солдатами – живими й полеглими. З часом не применшується вдячність тим, хто став на захист Батьківщини, геройськи бився зі зброєю в руках, хто самовіддано працював в тилу. Кривий Ріг в час лихоліть показав нескореність і мужній опір окупантам.

<slideshow id="*1b"></slideshow>

19.02.2021 у 1-В класі відбулася єдина виховна година до 77 річниці визволення м. Кривого Рогу від нацистських загарбників.

Учні дізналися про події давно минулих днів, про захоплення ешелонів з зерном, залізорудних плацдармів, про подвиги радянських піхотинців та льотчиків.

Чим далі відходять від нас ті незабутні роки, тим більше зростають воронки, тим величніше в нашій пам’яті титанічний подвиг нашого народу.

Сподіваємось, що такі виховні години допоможуть стати нашим учням справжніми патріотами і громадянами своєї держави.

<slideshow id="*1v"></slideshow>

Учні 2-А класу дізнались як відбувалося визволення нашого міста від німецьких загарбників, яку ціну сплатив наш народ за цю перемогу. І тому вирішили вшанувати їх пам'ять  хвилиною мовчання,  запаливши свічки.

<slideshow id="*2a"></slideshow>

2021 рік… Усе далі й далі відходять грізні роки Другої світової війни. Але кожного року ми вшановуємо пам’ять тих, хто поліг у боях, хто віддав своє життя для нашого щастя. У 2 - Б класі була проведена виховна година «Визволення Кривого Рогу від нацистських загарбників.

Кожна людина зберігає в пам’яті момент свого життя, який здається їй другим народженням, переломом у всій подальшій долі. Війна живе в душах спогадами.

Наш обов’язок не тільки в свята згадувати, а кожного дня пам’ятати про усіх, хто кував перемогу й загинув.

<pre>
За тебе, за мене, за всю Батьківщину,
Хто фронтом звитяги йшов поруч з тобою,
Боровся з фашизмом і гинув в бою.
Хто месником смілим тоді партизанив
І ворога нищив героєм незнаним.
Згадай їх усіх, замордованих, вбитих,
І гідно живи їх життям недожитим!
</pre>

<slideshow id="*2b"></slideshow>

19 лютого у 3-А класі виховна година пройшла під девізом "Це потрібно  не мертвим,  це потрібно живим". Дізналися та переглянули презентацію про підпілля та партизанський рух  на території міста.  Діти підготували галерею малюнків до 77-річчя визволення Кривого Рогу.

<slideshow id="*3a"></slideshow>

22 лютого наше місто відзначає 77 річницю визволення Кривого Рогу від нацистських загарбників. Ми називаємо цей день - днем шанування пам'яті загиблих у боях за наше місто, нашу країну, померлих від ран, тих хто віддав свої сили та здоров'я в ім'я Перемоги над ворогом.  Учні 3-Б класу вшанували хвилиною мовчання всіх загиблих під час визволення Кривого Рогу.

<slideshow id="*3b"></slideshow>

4-А клас

<slideshow id="*4a"></slideshow>

19.02.2021 у 4-Б класі відбувся виховний захід до 77-річчя визволення міста Кривого Рогу від фашистських загарбників.

22 лютого - це особливий день – день  вшанування пам’яті загиблих у боях за наше місто, нашу країну, померлих від ран, тих, хто віддав свої сили та здоров’я в ім’я Перемоги над ворогом. 

Учні дізналися про події давно минулих днів; про захоплення ешелонів із зерном, залізорудних плацдармів, про подвиги  піхотинців та льотчиків; переглянули  відеоролик «Визволення Криворіжжя». Хвилиною мовчання вшанували пам'ять героїв, які віддали своє життя, щоб стримати наступ «нечисті» на нашу землю. Честь їм і шана живим! Вічна слава загиблим! Хай не згасає пам’ять про героїв!

<slideshow id="*4b"></slideshow>

З нагоди відзначення 77 - річчя з Дня визволення міста Кривого Рогу від нацистських загарбників учні 5-Б класу КЗШ №55 КМР ДО пригадали та розширили свої знання про страшну війну, людей, що боронили рідне місто. Діти вшанували пам'ять загиблих хвилиною мовчання.

Нехай День визволення міста від загарбників буде для всіх нас нагадуванням про великий подвиг солдата, який ціною свого життя відстояв наше право жити під мирним небом.

<slideshow id="*5b"></slideshow>

<pre>
Ми - не діти війни,
Ми у мирі, у щасті, у тиші зросли,
Але пам'ять про те, що творила пекельна війна, 
У дні зимові щорічно в душі ожива.
</pre>

У цей день ми, учні 6-Б класу, низько вклоняємось і висловлюємо слова вдячності усім тим, хто боронив криворізьку землю від ворога. Вшановуємо пам'ять про воїнів - визволителів Кривого Рогу та героїв - підпільників, що мужньо діяли у ворожому тилу, адже саме вони подарували нам мирне небо над рідним містом!

<pre>
Мир - це все, що у світі найкраще!
Ми не забудемо цього нізащо!
</pre>

<slideshow id="*6b"></slideshow>

Учні 6-В класу разом з класним керівником Харенко Ю.А. вшанували пам’ять загиблих воїнів, що боронили Кривий Ріг.

Слова вдячності висловили учасникам Другої світової війни, партизанам, усім тим, хто, визволяв криворізьку землю від жорстокого ворога-окупанта.

Вшануємо разом пам’ять про воїнів-визволителів Кривого Рогу, адже саме вони подарували вдячним нащадкам мирне небо над рідним містом.

<slideshow id="*6v"></slideshow>

7-Б клас

<slideshow id="*7b"></slideshow>

<pre>
Пам'ятайте , друзі, цих людей довіку 
Тих, хто повернувся і поліг в боях.
І вклонімось всі ми низько до землі їм,
Квітами устелим їх тернистий шлях.
</pre>

8-А на чолі з класним керівником Хоменко А.Ю пригадали події Другої світової війни, солдат та мирних жителів, що полягли в цих боях. Наш обов'язок  - пам'ятати героїчний подвиг визволителів.

Зі словами вдячності виступили: Осипчук Вероніка, Анісімов Артем, Гайман Лук'ян, Поїзд Софія, Радзивіл Ольга. 

«Землю, яку я люблю, зберіг для мене солдат»…

<slideshow id="*8a"></slideshow>

19.02.2021 була проведена Єдина  виховна година у 8—Б класі. Класний керівник Добровольска В.Е. розпочала з перегляду відео  «Визволителям присвячується…» та лекції  «Визволення Кривого Рогу в 1943-1944 рр. - як це було".  Історичні хвилинки продовжили учні: Клименко І., Василенко Д. та Шевченко В. Повідомлення «Криворіжжя: від визволення до перемоги» підготувала Прокопенко Є.

"Якщо пам'ять зберігається і з давніших часів, з козацьких, то як же можна забути цю страшну, найбільш кровопролитну, убивчу, нелюдську напасть – нацизм? Так, потрібно вчитися цим поколінням, як собі бути, і як бути патріотами, як були патріотами ми", – сказала Валентина Погорєлова, ветеран і учасник військової операції 1943 року по звільненню Кривого Рогу.

<slideshow id="*8b"></slideshow>

Хвилиною мовчання та переглядом відео про ветеранів Кривого рогу вшанували 77 річницю  визволення міста від німецьких загарбників учні 9-Б класу на виховній годині "Ніхто не забутий, ніщо не забуто".

<quote author="Т.Г. Шевченко">
"Ну що б здавалося слова...
Слова та голос -
Більш нічого.
А серце б'ється, ожива
Як їх почує!.."
</quote>

<slideshow id="*9b"></slideshow>

19.02.2021р. у 10-А класі пройшла виховна година, присвячена 77 річниці визволення міста Кривого Рогу від нацистів.

Назвемо цей день – днем шанування пам’яті загиблих у боях за наше місто, нашу країну, померлих від ран, тих, хто віддав свої сили та життя в ім’я Перемоги над нацистами.

Під час виховної години учні поповнили свої знання з історії, відчули почуття гордості за свій народ.

<slideshow id="*10a"></slideshow>

22 лютого криворіжці відзначають річницю дня Визволення міста від нацистських загарбників. У цей день вшановується пам’ять загиблих у боях за наше місто, нашу країну, тих, хто віддав свої сили в ім’я Перемоги над ворогом.

У  школі проводяться уроки мужності та патріотичного виховання. Вони дозволяють молоді краще усвідомити події тих часів, виховують повагу до героїзму ветеранів. Створюються куточки воїнської слави, в яких кожен може на власні очі побачити історичні документи, фотокартки часів Другої світової війни, обладнання та зброю радянських воїнів. З дитячого віку учні мають знати про події тих часів та розуміти цінність мирного існування.

У рамках відзначення 77-річчя визволення Кривого Рогу від нацистських загарбників учителем історії Рзаєвою Н.О.  заплановано та  проведено ряд заходів для учнів 11-А класу:

- інформаційний літопис "Пам'ять не вмирає у віках";
- оформлення інформаційного стенду до Дня визволення Кривого Рогу від загарбників;
- дистанційна зустріч з ветеранами «Сповідь солдатського серця»;
- година пам’яті «Часи пройшли, роки минули та ми героїв не забули»;
- віртуальна мандрівка «Шляхами подвигу та слави»;
- арт-галерея «Я  живу у вільній країні – Україні!»;
- історичний хронограф «Україна в полум’ї війни»;
- виготовлення тематичних буклетів «У пам'яті  навіки». 

<slideshow id="*11a"></slideshow>