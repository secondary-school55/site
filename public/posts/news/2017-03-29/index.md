---
tags: [edu]
title: Оглядова екскурсія Криворіжжям
---

29 березня учні 6-Б та 8-А класів разом з класними керівниками здійснили оглядову екскурсію Криворіжжям. Учні почули історію розвитку міста, як промислового центру.

Відвідали парк імені Федора Мершавцева. Саме з цієї території, на місці злиття старої р. Саксагань з рікою Інгулець і зародилося наше місто у 1775 році. Слухаючи захоплюючі розповіді екскурсовода, учні мали змогу поринути у далекі часи минувшини, дізнатися цікаву, підкріплену реальними фактами історію виникнення Кривого Рогу та перші кроки його становлення. Ознайомилися з археологічними розкопками храму Св. Миколая.

Учні мали змогу милуватися краєвидами рідного краю «орлиним гніздом» Кривого Рогу – скелями Мопра. Тут у районі скель на поверхню виходять породи залізної руди, утворені ще в найдавніші часи.

Екскурсія завершилася на залишках Криворізької гідроелектростанції. Діти почули захоплюючі історії, пов’язані з місцем у період Великої Вітчизняної війни.

Екскурсія дозволила учням значно розширити свої краєзнавчі знання про рідне місто.

<slideshow id="72157678707119693"></slideshow>
