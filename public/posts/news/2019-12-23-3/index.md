---
title: Майстер-клас «Натхнення для нових ідей - ялинкові прикраси своїми руками»
---

Новий рік - це улюблене свято всіх дітей без винятку, тому що він несе в собі казку. Всі знають, що це єдине чарівне свято в році, яке обіцяє багато подарунків, зимові канікули, розваги, веселощі, походи в гості та зустрічі з друзями й родичами.

Та ось Новий рік вже зовсім близько. Настав час прикрасити клас і новорічну гостю – ялинку. Саме тому учні 3-Б класу 23.12.19 р. зібралися в дружньому колі на майстер-клас «Натхнення для нових ідей: ялинкові прикраси своїми руками».

Сьогодні не складно придбати новорічні іграшки на будь-який смак. Але набагато цікавіше зробити іграшку власними руками, вкладаючи в роботу часточку своєї душі. Створення новорічних іграшок та символу Нового року - мишки перетворилося на цікаве, захоплююче заняття для всіх дітей, що завітали на майстер-клас. В результаті отримали купу позитивних емоцій та безліч оригінальних новорічних прикрас.

<slideshow></slideshow>
