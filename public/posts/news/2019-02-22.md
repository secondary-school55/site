---
title: 75-а річниця визволення Кривого Рогу
tags: [edu]
---

Друга світова війна… Це невимовне горе, сльози матерів і дітей, мільйони обірваних життів, а ще – мужність і відвага, відданість військовому обов’язку й рідній Батьківщині, вміння битися до останнього подиху заради мирного майбутнього прийдешніх поколінь.

22.02.2019 р. у КЗШ І-ІІІ ст. №55 було проведено виховні заходи «Ми пам’ятаємо…», години вшанування «Не згасити вогонь пам’яті» присвячені 75-й річниці визволення Кривого Рогу від нацистських загарбників у Великій Вітчизняній війні.

Гортаючи сторінки «Усного журналу», учні простежили події Нікопольсько-Криворізької операції, у ході якої 22 лютого 1944 року місто було звільнено від нацистських загарбників. Переглянули відео «Визволення Кривого Рогу», читали вірші про мужність земляків, що захищали рідне місто, виборювали щасливе майбутнє прийдешніх поколінь.

Учні 9 класів створили буклети про воїнів-визволителів «Їх подвиг подарував нам життя».

Серед учнів 10 та 11 класів було проведено конкурс «Історія фронтового знімку».

Хвилиною мовчання вшанували пам’ять загиблих у боях за наше місто, нашу країну, померлих від ран, тих хто віддав свої сили та здоров’я в ім’я Перемоги над ворогом.

    Пам’ятайте про тих, що безвісті пропали,
    Пам’ятайте про тих, що не встали, як впали!
    Пам’ятайте про тих, що згоріли, як зорі –
    Такі чисті і чесні, як повітря прозоре.
    Пам’ятайте про них і у праці, і в пісні –
    Хай відомими стануть всі герої безвісні

<slideshow></slideshow>
