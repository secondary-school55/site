---
title: Засідання батьківського комітету
---

Вчасне і систематичне інформування батьківської громадськості – запорука порозумінь і дієвих продуктивних змін в освітній установі, її розвитку та якісного функціонування.

26.05.2021 року у КЗШ № 55 КМР ДО з дотриманням усіх карантинних вимог відбулося засідання органу батьківського самоврядування –батьківського комітету. Директор школи Горевич Людмила Володимирівна інформувала батьківську громадськість про стан пропускного режиму та вдосконалення заходів безпеки у навчальному закладі в період коронавірусної хвороби (COVID-19). Значну увагу було приділено висвітленню питання організації відпочинку дітей влітку та дотримання БЖД. Батькам доведено інформацію про випадки травмування та загибелі дітей під час пожеж, інших надзвичайних ситуацій; наведено приклади пожеж із загибеллю й травмуванням дітей; ознайомлено з правилами дотримання пожежної безпеки, безпеки життєдіяльності у побуті, на вулиці, під час відпочинку біля водних об’єктів та інше.

Не менш актуальним для батьків здобувачів освіти виявилося питання щодо презентації проєкту «Фізіологічно сприятлива вода». Директор звернула увагу на ресурсний потенціал та масштаби проєкту, а також на найголовнішу мету:  діти Кривого Рогу у школах матимуть вільний доступ до якісної питної води. Батькам надано роз’яснення, а також повідомлено, що молодим криворіжцям безкоштовно буде надана можливість у школі споживати доочищену воду. Батьківській громадськості доведено до відома орієнтовне місце встановлення апаратів чистої води для безкоштовного набирання води учнями. Значну увагу було приділено роз’ясненню окремих аспектів запропонованої на вибір форми та дизайну апаратів.

Людмила Володимирівна висловила слова вдячності батьківським комітетам та класним батьківським громадам за небайдужість та продуктивну роботу щодо придбання будівельних матеріалів та організації благоустрою навчального закладу, створення належних умов перебування в закладі всіх учасників освітнього процесу.

<slideshow></slideshow>