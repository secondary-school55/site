---
title: Заходи до Дня Конституції
tags: [edu]
---

В рамках проекту «Я маю право» та з метою гідного відзначення 22-ї річниці Конституції України у 2018 році у школі протягом травня-червня було проведено інформаційно-просвітницькі та виховні заходи для школярів з питань формування правової культури, виховання громадянської свідомості та поваги до Основного Закону України.

Учні початкової ланки взяли активну участь у розважально-ігровій програмі «Діти – квіти України». Усні журнали та години спілкування проведено в 5 класах, у 8-х класах було проведено виховні заходи з теми «Овіяні славою Герб наш і Прапор». Цікаво й пізнавально пройшла вікторина «Патріот своєї Батьківщини» в 6-7 класах, а 9 клас провів екскурсію-презентацію «Сторінками Конституції України», учні ж 10- 11 класів переглянули відеофільм «З історії Конституції України».

Безумовно, такі заходи формують у школярів стійкі громадянські почуття, любов до своєї Батьківщини та гордість за приналежність до неї.

<slideshow id="72157697970339935"></slideshow>
