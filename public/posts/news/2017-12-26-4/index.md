---
tags: [edu]
title: Екскурсія до міста Дніпро
---

26.12.2017 учні 7-Б класу побували на екскурсії у м. Дніпро. Захоплююча пригода розпочалася зі шоколадної майстерні «АВК». Учні поринули в казковий світ шоколаду. На власні очі побачили, як на високотехнологічних конвеєрах народжуються найкращі українські солодощі. Скуштували різні види продукції та отримали солодкі подарунки.

Родзинкою екскурсії було відвідування гончарної майстерні та гончарний майстер-клас. У майстерні є велика піч, у якій кераміка опалюється при температурі більше 1000 градусів за допомогою дров, як у старовину. На гончарних кругах там виготовляють величезні керамічні вазони. Усе це можна було побачити власними очима, потримати, дізнатися, як це робиться, а найголовніше, що кожен з учнів зміг попрацювати на гончарному крузі та зробити власний глиняний шедевр. У додаток до цього діти слухали цікаві історії про кераміку та гончарство.

Далі подорож продовжилася до дивовижного місця – музею ретро автомобілів «Машина часу». Діти поринули в світ середини минулого століття: прогулялися по старовинних вулицях міста. Побачили колекцію легкових, грузових, спортивних машин, ретро-техніку і ще багато інших цікавих експонатів.

А помилуватися красою Дніпровських мостів та Набережною ми мали змогу під час оглядової екскурсії містом.

<slideshow id="72157690014591341"></slideshow>
