---
title: День відкритих дверей для майбутніх першокласників
tags: [edu]
---

12.04.2019 р. у рамках соціального партнерства між загальношкільнім навчальним закладом та дошкільними установами в Криворізькій загальноосвітній школі І-ІІІ ст. № 55 було проведено День відкритих дверей для майбутніх першокласників – вихованців дошкільних навчальних закладів № 125, 239, 271, які відвідують діти, що проживають на території обслуговування прилеглих до КЗШ І – ІІІ ст. № 55, за темою «Казкова подорож до шкільної науки».

Більше 200 дітей середнього та старшого дошкільного віку разом зі своїми батьками та вихователями з цікавістю та задоволенням переступили поріг загальноосвітнього навчального закладу.

У шкільному розважальному святі для майбутніх першокласників були задіяні біля 120 учнів школи: першачків, четвертокласників, учнів старших класів. Захід супроводжувався музичною та мультимедійною підтримкою. Захоплюючою була гра дітей-акторів під час інсценізації казок. Малюки дошкільних навчальних закладів показали гарні вікові інтелектуальні знання під час проведення вікторини.

Протягом свята старшокласники пропонували динамічні музичні паузи, руханки, фізкультхвилинки, а вихованці дитячих садочків разом з першокласниками із задоволенням брали участь у веселих флешмобах. Дошкільнята захопливо подорожували Казковою країною, відгадували героїв найпопулярніших мультфільмів.

Свято супроводжувалося веселими усмішками дітей та гарним настроєм майбутніх школярів.

Після закінчення свята вихованці дошкільних навчальних закладів разом з батьками та вихователями пройшли просторими шкільними коридорами, завітали в класи, де навчаються першокласники, побували у навчальних кабінетах, їдальні, спортивній залі, бібліотеці, комп’ютерному класі. Із цікавістю знайомилися з правилами для учнів школи. Веселі та усміхнені, з масою емоцій та подарунками повернулися в дошкільні навчальні заклади.

Криворізька загальноосвітня школа І-ІІІ ст. № 55 – школа для всіх! Вона гостинно відкриває двері учням та запрошує на навчання майбутніх першокласників.

<slideshow></slideshow>
