---
title: Випускний вечір 2019
---

Ось і залишилась позаду безтурботна і весела шкільна пора. Попереду у вчорашніх школярів доросле життя зі своїми радощами і труднощами, але шкільні спогади назавжди зостануться найсвітлішими. І, мабуть, для кожного найяскравішою, найприємнішою згадкою залишиться випускний бал.

27 червня 2019 року відбулося хвилююче прощання випускників зі школою. В цей день немов завдяки чарам за одну ніч діти перетворились із звичайних школярів у шикарних леді та елегантних джентльменів.

Ніжними переливами зазвучала для випускників мелодія шкільного прощального вальсу. Красуні-дівчата та змужнілі хлопці прощалися зі школою, з учителями, з однокласниками. Прощалися зі своїм безтурботним дитинством.

<slideshow></slideshow>
