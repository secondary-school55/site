---
title: День фізичної культури та спорту
---

Спорт – це життя! Культ здорового тіла, в якому здоровий дух, завжди був притаманний українцям, а тому в Криворізькій загальноосвітній школі І-ІІІ ступенів №55 однією з головних напрямків виховання учнів є підвищення рівня фізичного й психічного стану дитини до вершин, які гарантують стабільне здоров’я і сильний дух.

Саме сьогодні, 11 вересня 2020 року, гарний сонячний день, гарний настрій у дітей і вчителів! Адже у нас свято Спорту та Здоров’я присвячене Дню фізичної культури та спорту.

Ми знаємо, що здоров’я – найбільший скарб у житті. А допомагає зберегти й примножити цей скарб учням активне життя!

Атмосфера свята проходила в умовах карантину, тому всі учасники освітнього процесу дотримувались карантинних правил: організований вихід учнів на подвір’я школи, забезпечення масочного режиму та дистанції між дітьми, дотримання режиму питної води.

З привітальним словом до присутніх звернулася директор школи Горевич Людмила Володимирівна, побажала всім бути фізично сильними та здоровими, займатися спортом.

Приклад грації та краси продемонстрували юні спортсмени 2-4 класів на «Спортивному марафоні». Яскравими, динамічними, сучасними були учні 5-6 класів на «Веселому майданчику» подвір’я. Демонстрація «Олімпійського реміксу» та захоплюючий виступ 7-8 класів подарував присутнім заряд енергії, а старшокласники 9, 10, 11 класів яскравим виступом показали, що «Спорт - це модно!». Глядацькі симпатії було віддано виступу «Сучасні важкоатлети», збірній команді юнаків.

Спортивно-розважальний експрес для учнів 5-11 класів включав у себе демонстрацію своїх спортивних і танцювальних здібностей.

Багато позитивних емоцій, заряд бадьорості та гарний настрій отримали всі учасники змагань. Діти продемонстрували техніку виконання фізичних вправ, згуртованість, дружбу. День був насичений, цікавий та змістовний. Бажаємо учням успіху в подальших спортивних звершеннях.

<youtube id="GwB0p0NwFrE"></youtube>

<slideshow></slideshow>
