---
title: Екскурсія до м. Миколаєва
---

Микола́ївський зоопа́рк — один із найкращих і знаних зоопарків в Європі, розташований в Миколаєві. Історія зоопарку виходить від 26 квітня 1901 року, коли міський голова Микола Леонтович заснував свою приватну колекцію. Отже зараз вік закладу – цілих 118 років, і він займає територію 18,48 га. Ми вирішили, що настав час нам відвідати цей куточок України. Перші враження принесло знайомство з білими ведмедями. Граційні велетні зі смачними іменами (Зефірка та Сметанка) саме вечеряли величезною рибиною і не звертали на нас уваги. Стільки великих кицьок в одному місці знайдеш не часто: гепард, пума, леопард, пантера, сніжний барс, амурський тигр, лев – усі товстенькі та активні! Також пощастило побачити жирафів, які недавно прибули з іншого зоопарку прямо у новий вольєр. Крім огляду візитівки Миколаєва ми познайомилися з його славетною судобудівною історією, яка, власне і стала причиною народження сучасного міста. У музеї, розташованому в старовинному адміральському домі, ми надихнулися суворою витривалістю та мріями його колишніх господарів через безліч унікальних експонатів та розповідь екскурсовода. Виявилось, що дехто з хлопців і раніше цікавився темою кораблебудування і, дівчатам же сподобались діорама першої верфі та величезні картини у виставкових залах.

<slideshow></slideshow>
