---
title: V районний фестиваль шкільних євроклубів
tags: [edu]
---

«Європа починається з нас – я вже змінюю Україну з європейським другом» – під таким девізом відбувся V фестиваль шкільних євроклубів закладів загальної середньої освіти Тернівського району.

Готуючись до районного фестивалю, наші учасники шкільного євро клубу «Співдружність» створювали відеоролик «Європа починається з нас – я вже змінюю Україну, а ти?» та фотороботи «Україна та Європейський союз: сучасний погляд української молоді, готувалися до виставки-конкурсу «Європейський вояж – подорож країнами Європи», а також проводили в закладі дні Європи, тематичні ярмарки, навіть справжнє шкільне Євробачення.

27.04.2018 районний фестиваль шкільних євроклубів зібрав у велике «дружнє європейське коло» представників шкільних євроклубів. Фестиваль розпочався пісенно – танцювальним флеш мобом «Мандруємо по Європі з європейським другом», де були представлені хореографічної композиції із використанням пісні та національного танцю європейської країни. Наші євроклубівці представили учасникам районного фестивалю мистецтво Румунії.

Захоплюючою на фестивалі була виставка-конкурс «Європейський вояж – подорож країнами Європи», яку шкільні євроклуби представляли у форматі «Біг-борду країни для туристичної агенції». В експозиції виставки були представлені державні та національні символи країни, макети архітектурних споруд, фоторепортаж «Вояж європейською країною», які відображають архітектурну та культурну спадщину країни, сувенірна продукція (що на згадку можна привезти із країни?), вироби народних промислів та друкована продукція (буклети, листівки тощо). Презентацію виставки проводив гід-екскурсовод, учень 5-Б класу Люльченко Василь, який в образі графа Дракули та у вигляді легенди розповідав про Румунію.

Із впевненістю можна сказати, що фестиваль – це свято, яке надає творчості, об’єднує всіх нас навколо єдиної мети – мети бачити Україну європейською державою.

<youtube id="DS8PFaGKE6w"></youtube>

<slideshow id="72157666577882617"></slideshow>
