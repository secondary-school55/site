---
title: Конкурс "Міс Осінь - 2018"
tags: [edu]
---

У Криворізькій загальноосвітній школі І-ІІІ ступенів №55 пройшов конкурс "Міс Осінь -2018". У ньому взяли участь учениці 5-8 класів.

Дівчатка представляли себе у "Візитці", дефілювали в осінніх нарядах з парасолькою, прикрашеною власноруч, готували осінні салати, рекламували овочі. Красуні проявили поетичний талант, показали майстерність у виконанні танку.

Учасниць завзято підтримували вболівальники, які також мали можливість позмагатися у співі частівок, відгадуванні загадок. Найактивніші отримали невеличкі сувеніри.

Журі було важко визначити переможницю, бо всі дівчата неймовірно красиві, талановиті та привабливі.

Отже, у результаті підрахунку балів, титул "Міс Осінь-2018" здобула учениця 8-А класу Конденко Аміна.

<pre>
Осіннє диво-злато падолиста
Осяяне у променях зірок,
На Вашу честь сплітається в намисто
І Жовтень Вам дарує свій танок.

Сміється сонцем Вам осінній ранок;
З туманами всі труднощі згаса
І кожен день дивує, мов світанок
І все життя, мов осінь-казки чудеса.

Тремтять хай сонце-роси на повіках
Митями щастя лиш, не знаючи страждань.
В осінніх барвах та в прекрасних квітах
Рясніє завжди Ваше втілення бажань.
</pre>

<slideshow id="72157699810145672"></slideshow>
