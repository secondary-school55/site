---
tags: [edu]
title: Нагородження переможців районного конкурсу «Мій клас – найкращий»
---

23.02.2017 в палаці культури «Північний» ТОВ «Соціальні ініціативи Криворіжжя» відбулося нагородження переможців районного конкурсу «Мій клас – найкращий», який проводився за соціальної ініціативи генерального директора приватного акціонерного товариства «Північний гірничо-збагачувальний комбінат» групи «МЕТІНВЕСТ».

Учасників районного конкурсу «Мій клас – найкращий» привітали Солод Віталій Михайлович, голова Тернівської районної у місті ради та Тимошенко Павло Геннадійович, генеральний директор приватного акціонерного товариства «Північний гірничо-збагачувальний комбінат».

Заохочувальний сертифікат отримав колектив Криворізької загальноосвітньої школи І-ІІІ ступенів №55, учні 8-Б класу (класний керівник Печеневська Наталія Михайлівна ) на суму 500 грн.

Вітаємо переможців конкурсу Криворізької загальноосвітньої школи І-ІІІ ступенів №55 учнів 4-Б класу (класний керівник Старікова Наталія Анатоліївна) за зайняте ІІ місце. Дружня команда 4-Б класу отримала сертифікат на суму 8.000 грн.

Усі учні, батьки та вчителі переживали, сподівалися, мріяли про перемогу.

Атмосфера тепла, доброти та позитивних емоції супроводжувала всю церемонію нагородження.

<slideshow id="72157680885318056"></slideshow>
