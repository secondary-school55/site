---
title: День знань
tags: [edu]
---

Ось і закінчилося ще одне сповнене веселощів і радості літо. Настав час вирушати у нову захоплюючу мандрівку дивовижною країною Знань.

Свято Першого дзвоника подарувало зустрічі з друзями, відкрило нові шляхи та надії для учнів Криворізької загальноосвітньої школи І-ІІІ ступенів № 55 та радісно зустріло своїх першокласників, а для одинадцятикласників - поставило крапку в багаторічному навчальному марафоні.

Знайомлячись зі школою, першачки – 2018 розпочали шкільну мандрівку веселим квестом «Раз долонька, два долонька!». Подорож продовжилась на шкільному rанку, де малеча разом з батьками, вчителями та лідерами закладу взяла участь в імітованих іграх «Коло друзів зустрічай, час до школи - поспішай».

На першому уроці школярі потрапили до інтелектуальної кав’ярні «Україно, земле моя!».

Для учнів 2-6 класів було проведено мальовничий квест «Моя батьківщина - Україна». Діти 7-11 класів продемонстрували нові моделі шкільного одягу та провели гарно час на танцювальному майданчику «Ділового костюму».

Протягом святкового дня на rанку закладу працював фотомайданчик «Світ дитинства».

<youtube id="Kw9R5zqLLSE"></youtube>

<slideshow id="72157697715001182"></slideshow>

У 2-Б класі подорож Країною Знань розпочалася першим уроком «З Україною у серці». Гортаючи уявні сторінки усного журналу, діти пізнавали історію, державну символіку, минуле і сьогодення рідної країни, виконували різні завдання: розгадували кросворд, декламували вірші на тему «Україна устами поетів», працювали в групах зі словом «патріот», розв’язували завдання вікторини «Чи знаєш ти свою країну?», спілкуючись в парах, відновлювали прислів’я. На сторінці усного журналу «Славетні українці» діти переглянули слайд-шоу «Гордість Батьківщини». Підводячи підсумки подорожі, учні створили композицію «З Україною у серці».

<pre>
Є край, де найкращі у світі пісні
І цвітом чарує калина,
Де сонечко вперше всміхнулось мені.
Це дім мій – моя Україна!
</pre>

У 3-А класі був проведений Єдиний виховний урок «З Україною в серці».

Метою заходу було розширення й поглиблення знань учнів про рідну державу, формування патріотичних почуттів гордості за свій рідний край.

Протягом заходу учні знайомилися з народними та державними символами України, декламували вірші, розгадували кросворд, взяли участь у вікторині.

Любов до мами і тата, любов до рідних, любов до Батьківщини – це найсвітліші і найвищі почуття. Коли така любов є в серці, тоді людина добра, щира, відважна.

Ось і сьогодні, у перший день свого навчання, учні 3 – Б класу мали можливість показати це високе почуття любові до України у своєму серці.

Наші діти зможуть зробити все для того, щоб Батьківщина і надалі ставала квітучою державою, єдиною, сильною та багатою.

Ось і закінчилися літні канікули! Щаслива пора відпочинку.

Святково та урочисто розпочався сьогодні новий навчальний рік. Сподіваємося, що він буде плідним, радісним, цікавим і принесе гарні досягнення в навчанні, сформує міцні знання.

Єдиний урок для 4-Б був незвичайний - урок державності та людяності, нашої соціальної та національної свідомості.

Під час проведення було пригадано історію та культуру нашої держави, розглядалися питання: «Що ми можемо зробити, щоб Україна процвітала?». Адже ми – майбутнє нашої країни. Ми – діти не просто України, а діти європейської родини. Тож докладемо зусиль, щоб в ній панував мир і злагода, достаток і радість.

Перший урок у 5-Б класі «Україна – Єдина Україна». Школярів було ознайомлено з основними історичними подіями становлення державності України, формування почуття патріотизму та національної свідомості, виховування любові до Батьківщини, шанобливого ставлення до українського народу.

Неймовірно чудовий день для дітей 6-А класу. Кожна дитина з любов’ю в серці прийшла у свою рідну школу, свій рідний клас. Ми провели важливий урок для кожного з нас «Україна – це моє серце!», шестикласники милувалися поезією Тараса Шевченка, Лесі Українки. На уроці діти подякували тим, хто зараз захищає нашу державу, воїнам, які бережуть їх сон та домівки. Усі дружньо сказали: «Дякую, захиснику, за мирне небо над нашим містом!».

У 6-Б класі відбувся Єдиний урок «Україна – це ми!». Діти пригадали все те, чим славиться наша держава. Виховували в собі патріотичні почуття та розуміння того, що кожен із нас є частинкою нашої України.

У 8-Б було проведено виховну годину «Я – громадянин України – європейської країни». Під час уроку учні розширили знання про Європейський Союз, пограли в географічне лото, взяли участь у квесті.

Школярі 9-А були учасниками виховної години «Європейські цінності – основа демократичної України». Захід був спрямований на розвиток знань учнів про Європу та її символи, поглиблення знань про Україну. Діти розвивали навички критичного мислення, шляхом дискусії. Було проведено квест «Що я знаю про Європу?», гру «Малюємо Україну». Під час вправи «мікрофон» учні визначили «Які європейські цінності допоможуть нам збудувати сучасну європейську Україну?».

<slideshow id="72157697714807102"></slideshow>

Хочеться побажати усім школярам закладу бути гарними громадянами країни Знань та нашої Батьківщини.

<youtube id="rrC--ZzEmzI"></youtube>
