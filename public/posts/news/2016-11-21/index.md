---
tags: [edu]
title: День Гідності та Свободи
---

21 листопада – день початку подій, які стали для України історичними: Помаранчевої революції 2004 року та Революції Гідності 2013 року відзначається День Гідності та Свободи.

6 жовтня 2016 року Президент України Петро Порошенко підписав Указ «Про відзначення у 2016 році Дня Гідності та Свободи». Указ спрямований на забезпечення гідного вшанування громадянської мужності учасників революційних подій у відстоюванні прав людини та європейського майбутнього України, їх відданості ідеалам свободи, справедливості та утвердження в нашій державі демократичних цінностей.

21.11.2016р. у КЗШ І-ІІІ ст.№55 відбулися заходи, присвячені Дню Гідності та Свободи. Було проведено тематичний калейдоскоп «Від революції Гідності до революції Свободи». Основна метою заходу було ознайомлення учнів з поняттям «гідність», «свобода»; формування розуміння єдності та цілісності України, виховання почуття особистої відповідальності за долю держави.

Школярі 4-11 класів вшанували пам’ять усіх загиблих на сході України хвилиною мовчання. На перервах учням 1-2 класів було запропоновано майстер-класи з малювання «Символи України», а для учнів 2-4 класів - «Вічне прагнення до волі та незалежності».

У актовій залі для учнів 7-10 класів відбувся виступ шкільної агітбригади «Не зорі падають із неба, зірки ідуть у небеса», який підготували одинадцятикласники. На сцені лунали патріотичні мелодії, висвітлювалися події, пов’язані з історією українського державотворення, боротьбою українського народу за незалежність та територіальну цілісність України. Виступ супроводжувався мультимедійним та музичним супроводом.

<slideshow id="72157676802497806"></slideshow>
