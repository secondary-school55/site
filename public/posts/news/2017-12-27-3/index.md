---
tags: [edu]
title: Екскурсія до "ПриватБанку"
---

27.12.17р. учні 8-А класу відвідали одне з відділень «ПриватБанку». Це була надзвичайно цікава та пізнавальна екскурсія. Працівники банку виявились дружніми, ввічливими та висококваліфікованими. Спочатку учням розповіли про історію банківської установи, ознайомили з ЮніорБанком – фінансово освітньою програмою ПриватБанку для школярів від 6 до 17 років, продемонстрували роботу касового апарату, де учні самостійно могли в автоматизованому режимі перерахувати гроші.

Учні побачили роботу банківської установи зсередини. Службовцями банку було проведено майстер - клас, після закінчення якого учням були видані символічні дипломи, які дозволять без зайвих проблем разом з батьками отримати карту Юніор, а також самостійно й розумно розпоряджатися коштами.

Спілкуючись з працівниками банку, діти переконалися, що ця робота є напрочуд пізнавальною та захоплюючою. А ті знання, які вони отримали, розширили їх кругозір.

<slideshow id="72157691583656985"></slideshow>
