---
title: Відкриття актової зали
tags: [edu]
---

21.12.2018 у Криворізькій загальноосвітній школі І-ІІІ ступенів №55 відбулася довгоочікувана подія цього навчального року - урочисте відкриття актової зали, оснащеної новими меблями й сучасною аудіовідтворюючою апаратурою. Ці зміни відбулися завдяки двом проектам «SCHOOL ASSEMBLY HALL» та «EVENT HAII», які стали переможцями грантового конкурсу #ClassMetinvest.

Свідками урочистого відкриття були почесні гості: Віталій Михайлович Солод, голова Тернівської районної у місті ради; Ольга Олександрівна Лук’яненко, директор з персоналу та соціальних питань Північного гірничо-збагачувального комбінату; Алла Олександрівна Внукова, заступник голови районної у місті ради з питань діяльності виконавчих органів ради; працівники виконкому Тернівської районної у місті ради та департаменту зі зв’язків з громадськістю м. Кривого Рогу та східного регіону ТОВ «МЕТІНВЕСТ ХОЛДИНГ»; директори закладів загальної середньої освіти; учні, педагоги, батьки закладу.

Слухаючи чимало гарних слів та вітальних виступів, серця глядачів наповнювалися гордістю, а очі захопленням.

На підмостках цієї зали ми плануємо проводити інтелектуальні заходи та культурно-розважальні програми для дітей, зустрічі з батьками, цікавими людьми. Наші учні мають відчути себе не лише виконавцями, але й співавторами сценаріїв на шкільній, а згодом і життєвій сценах.

Весело та по-родинному тепло пройшло свято. Слова вдячності лунали на адресу всіх, хто надав фінансову, матеріальну допомогу й приклав власних зусиль для того, щоб збулася давня мрія.

Атмосфера заходу була насичене любов’ю та добром. Яскраві виступи учнів школи, щирі вітання, добрі побажання стали святковим калейдоскопом радості й натхнення.

<slideshow></slideshow>
