---
title: Єдиний урок «Небесна сотня у наших серцях»
---

Щорічно 20 лютого по всій Україні відзначається День Героїв Небесної Сотні - знак вшанування відваги, сили духу і стійкості громадян, які віддали своє життя під час Революції гідності (листопад 2013 року - лютий 2014 року), захищаючи ідеали демократії, відстоюючи права і свободи людини, європейське майбутнє України.

Серед Небесної Сотні  були як зовсім юні, так і вже сиві люди з усіх куточків України -  від  сходу до заходу, від півдня до півночі. Небесна Сотня об’єднала  в собі народ усієї Соборної України.

Так, 16.02.2021 р., напередодні кривавої пам’ятної дати, у КЗШ №55 КМР ДО було проведено Єдиний урок «Небесна сотня у наших серцях».

<pre>
Небесна сотня, потім ще і ще -
Звитяга, мужність линули у небо,
А нині ціла армія уже
З небесних вікон дивиться на тебе.
За усіма слідкує на землі
Небесне військо мужніх патріотів
І на своєму ангельськім крилі
Країну підіймає на висоти...
</pre>

З метою вшанування пам’яті Героїв Небесної Сотні, прищеплення любові до Батьківщини, виховання національно-патріотичної свідомості, розвитку бажання стати гідними громадянами України у 1-А класі була проведена виховна година «Небесна Сотня у наших серцях».

В її ході учні декламували вірші про героїв Небесної Сотні, прослухали розповідь класного керівника Фербей В.М. про Революцію Гідності, яка супроводжувалася документальними кадрами. Насамкінець учні вшанували пам’ять Героїв Небесної Сотні хвилиною мовчання.

Ми не маємо права забути, що Герої Небесної Сотні дали нам можливість жити вільно. Ми в неоплатному боргу перед ними, тому повинні завжди пам’ятати про їх подвиг.
               
<slideshow id="*1a"></slideshow>

У 1-Б класі пройшла виховна година, присвячена до Дня Гідності і Свободи. Вчитель  Заярнюк Світлана Анатоліївна розповідала учням про  події, які відбувалися в країні  на Майдані Незалежності у 2013 році. Діти вшанували патріотизм і мужність громадян, які  у листопаді 2013 року - лютому 2014 року постали на захист демократичних цінностей, прав і свобод людини і громадянина, національних інтересів України та її європейського вибору. Учні дізналися про історію створення цього свята, познайомилися з героїчними сторінками нашої країни, які стали основою для запровадження відзначання цього пам’ятного дня.

Першокласники, звертаючись до історичного минулого української нації, осмислюючи його духовні цінності, побачили кращі риси наших предків і сучасників: патріотизм, волелюбність, повага до своєї нації, рідної України.

«Чи легко бути патріотом? Чи вважаєте ви себе патріотами своєї держави? Чому?» -на такі непрості питання давали відповіді діти.

Будьмо мужніми та своїми маленькими вчинками борімося за мирну, вільну, сильну нашу прекрасну Україну.

<slideshow id="*1b"></slideshow>

З метою вшанування пам’яті Героїв Небесної Сотні, прищеплення любові до Батьківщини, виховання національно-патріотичної свідомості, розвитку бажання стати гідними громадянами України у 1-В класі КЗШ  І-ІІІ ст. №55 КМР ДО 16.02.2020 р. було проведено єдину виховну годину: «Небесна сотня у наших серцях». Учні  дізналися про початок Революції Гідності та її героїв, про жертовність та героїзм українського народу, відданість волонтерів та всебічну підтримку Майдану громадянами.

Ми не маємо права забути, що Герої Небесної Сотні дали нам можливість жити вільно, будувати нову країну, і ми в неоплатному боргу перед ними. Вони загинули, щоб ми жили. І найменше, що  можемо зробити – це забезпечення того, щоб їх жертва не була марною та щоб подібне більше ніколи не повторилось.

<slideshow id="*1v"></slideshow>

Кожен з нас має бути гідним громадянином України, демонструючи любов  до Батьківщини, володіти знаннями  історії рідної країни. Тому сьогодні другокласники  вшанували   хвилиною мовчання   пам`ять  героїв Небесної сотні, ознайомилися з окремими постатями  загиблих у боротьбі за свободу та цілісність України. Діти власноруч   виготовили квітку-маківку, як символ пролитої крові та пам'яті. Разом перетворили маків цвіт на крила для Небесної сотні.

<slideshow id="*2a"></slideshow>

Історія будь - якого народу містить періоди, дати, які є вирішальними і доленосними в його житті. Ми повинні пам'ятати і не забувати героїчні сторінки, коли проливали кров патріоти. Адже хто не знає минулого, той не вартий майбутнього. Україна не раз піднімалася з колін. Побита, але нездоланна для ворогів своїх, вона йшла під кулі, щоб захистити всіх своїх дітей. Терновим шляхом дійшла Україна до сьогоднішніх днів. Трагічних і водночас героїчних днів 2013-2014 р. Їх назвали Небесною сотнею - українців, які загинули в Києві на Майдані, об'єднаних бажанням жити у вільній країні. 

З метою вшанувати пам'ять героїв Небесної сотні пройшла виховна година в 2 - Б класі. Діти були чуйними та уважними до всенародної трагедії, що тривала 98 днів. Маємо надію, що наші діти стануть гідними громадянами України.

<slideshow id="*2b"></slideshow>

Сьогодні діти 3-А класу вшанували хвилиною мовчання  героїв Небесної сотні. Їх героїзм та самопожертва залишаться назавжди в наших серцях.  

<slideshow id="*3a"></slideshow>

На виховній годині в 3-Б класі згадали всіх героїв, які поклали голову за наше майбутнє, героїв Майдану, героїв АТО.

Запаливши свічку пам’яті,  класний керівник Половинкина О.А. запропонувала хвилиною мовчання вшанувати загиблих героїв.

<slideshow id="*3b"></slideshow>

Хай пам’ять усіх невинно убитих згуртує нас живих, дасть нам силу та волю, мудрість і наснагу для зміцнення власної держави на рідній землі.  Сьогодні на виховній годині «Небесна Сотня – в наших серцях»  учні 4-А класу вшанували пам’ять загиблих у Революції Гідності. Четвертокласники намагалися розібратися в історичних подіях і фактах буремного лютого 2014 року. Переглянувши відео «Десяток юних янголів», діти дізналися про те, що наймолодші Герої Небесної Сотні мали мрії, надії,  сподівання, але віддали своє життя за Свободу та Гідність нашої держави. Під пісню «Пливе кача…» - народний гімн Майдану Революції Гідності - учні запалили свічку пам’яті й схилили голови перед подвигом Героїв  під час хвилини мовчання. Наприкінці заходу дітлахи читали ліричні вірші, присвячені трагічним подіям зими 2013-2014 років та влаштували  виставку малюнків, присвячену подвигу  кожного з Небесної Сотні.

<slideshow id="*4a"></slideshow>

16 лютого 2021 року в 4-Б класі пройшов виховний захід «Небесна сотня у наших серцях», приурочений пам'яті Героїв Небесної Сотні.  Діти читали вірші, переглянули відео «Небесна Сотня». 

Пам'ять про загиблих вшанували хвилиною мовчання. Учні запалили свічки й схилили голови перед подвигом Героїв.

<pre>
Горить свіча і пам'яті сльоза,
Додолу з неї краплями стікає,
Земля ридає, плачуть небеса,
Героїв Україна пам'ятає...
</pre>

<slideshow id="*4b"></slideshow>

Сьогодні 16.02.2021  у 5-А класі пройшла виховна година  "Небесна сотня у наших серцях" . Здобувачі освіти поширили свої знання з приводу подій Єврореволюції, усвідомили  цінності людського життя та тих складових частин, які впливають на нього, роблять його багатогранним, плідним і корисним. Вшанували пам’ять героїв НЕБЕСНОЇ СОТНІ хвилиною мовчання.

<slideshow id="*5a"></slideshow>

З нагоди вшанування подвигу учасників Революції Гідності та увічнення пам'яті Героїв Небесної Сотні здобувачі освіти 5-Б класу переглянули фільм "Герої не вмирають" та провели дискусію про те, чому так важливо відстоювати своє право на свободу та незалежність. Кожен українець має пам'ятати, що саме завдяки учасникам подій на Майдані Незалежності, Героям Небесної Сотні, ми не втратили державність і маємо шанс щодня ставати кращими.

<slideshow id="*5b"></slideshow>

16.02.2021 учні 6-А класу вшанували пам'ять героїв Небесної сотні.

Разом із класним керівником пригадали страшні події, які відбувалися в лютому 2014 року. А саме ніч з 18 на 19 лютого, яку пізніше назвали "Апокаліпсисом", та 20 лютого "Чорний четвер". Саме тоді під час  кривавих сутичок та від куль снайперів на Майдані загинуло близько сотні людей, які відстоювали честь і гідність власного народу.

Метою пригадування цих подій було формування у школярів ціннісного ставлення до України, прав та свобод людини, європейського вибору українців; виховання патріота, громадянина готового захищати свою Батьківщину.

<slideshow id="*6a"></slideshow>

<pre>
Небесна сотня – у небесний світ
Полинувши, для нас сказала – жити!
</pre>

Їх назвали Небесною сотнею  – українців, які загинули у Києві на Майдані, вулицях Грушевського та Інститутській. Гинули за свободу і незалежність, за захист прав людини.
Сьогодні ми, учні 6-Б класу,  низько вклоняємося пам’яті Героїв Небесної Сотні, героям, що віддали своє життя за те, щоб кожен наш новий день був сповнений свободи, надії та світла.

<slideshow id="*6b"></slideshow>

Із метою вшанування подвигу учасників Революції Гідності відбулася виховна година в 6-В класі, на якій учнів було познайомлено з історичним і суспільним значенням Революції Гідності, короткими життєписами деяких героїв Небесної сотні, розкрито суть подвигу, ушанувано героїзм українських захисників.

Держава визнала цих людей Героями України.

<slideshow id="*6v"></slideshow>

7-А клас

<slideshow id="*7a"></slideshow>

7-Б клас

<slideshow id="*7b"></slideshow>

Скільки років вже пройшло,  а в серці сумно... Ми Вас пам'ятаємо,  наші дорогі та безстрашні герої. 8-А з класним керівником Хоменко А. Ю. провели виховну годину пам'яті героям Небесної сотні. 

<pre>
Борись, Вкраїно, за свободу, 
Бо кров і сльози пролились.
І пам'ятай своїх героїв, 
Їх шанувати поклянись.
</pre>

<slideshow id="*8a"></slideshow>

16.02.21 відбулась Єдина виховна година "Небесна Сотня у наших серцях" у 8—Б класі. Розпочала класний керівник Добровольська  В.Е. із вступного слова та перегляду презентації "Ті, що змінили нашу державу та наш народ".

Здобувачі освіти: Ситнік В., Архипова А. та Вовк А. самостійно опрацювали та підібрали цікавий матеріал для повідомлень.

Далі виховну годину продовжив перегляд документального фільму про Героїв Небесної Сотні " Пам'яті ангелів", який ще більше ввів у курс тогочасних подій. А після перегляду Бубир С. та Остапенко В. декламували поезію, яка присвячена Героям.

Завершив виховну годину Фурт Б. зверненням до однокласників: «Ми маємо пам'ятати та шанувати тих, хто пожертвував власним здоров'ям та життям, захищаючи ідеали демократії, відстоюючи права і свободу людини, європейське майбутнє України».

Ми закликаємо вас сьогодні згадати у ваших молитвах усіх Героїв, які поклали свої голови за наше майбутнє. Хай пам'ять усіх невинно убитих згуртує нас, живих, дасть нам силу та волю, мудрість і наснагу для зміцнення власної держави на власній землі. У жалобі схилимо голови. Вони згасли як зорі.

Нехай кожен з нас торкнеться пам’яттю цього священного вогню-частинки вічного. А світло цієї свічки хай буде даниною тим, хто навічно пішов   від нас, хто заради торжества справедливості жертвував собою. Вони повинні жити в нашій пам’яті!

<slideshow id="*8b"></slideshow>

День пам'яті - привід розмірковувати про вічні питання: сенс і цінність життя, мотиви і доцільність саможертовності, власне місце у суспільстві і Всесвіті. Нинішня молодь виростала разом із роковинами Небесної сотні, і сьогодні учні 9-А класу вже зовсім по-дорослому ставляться до вічних питань, пам'ятаючи, що були і є люди, готові віддати за них життя.

<slideshow id="*9a"></slideshow>

Учні 9-Б класу вшанували пам'ять героїв Небесної сотні, декламуючи вірші про подвиг на Майдані та послухавши вірш Шевченка у виконанні Сергія Нігояна.

<slideshow id="*9b"></slideshow>

У 10-А класі пройшла виховна година, присвячена пам’яті Небесної Сотні.

<pre>
І стукають у душі серця,
Цвіла щоб незалежна Україна.
Боролась мужньо Сотня до кінця.
Ми заповіт їх виконать повинні.
</pre>

Хай палають свічки пам’яті загиблих героїв Небесної Сотні у наших серцях…

<slideshow id="*10a"></slideshow>

Учні 11-А класу на чолі з класним керівником Рзаєвою Н.О. підготували арт-галерею «Герої не вмирають». Перегляд документального фільму з обговоренням «Зима, що нас змінила»  нагадав старшокласникам про Революцію Гідності, яка стала наймасштабнішим протестом у новітній історії України, боротьбою українських громадян за свої права і демократичний європейський вибір. Гідність, свобода, відвага, єдність, честь стали одними з головних об’єднавчих цінностей Революції Гідності.

<slideshow id="*11a"></slideshow>