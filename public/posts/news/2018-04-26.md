---
title: День цивільного захисту
tags: [edu]
---

Щоб навчити дітей діяти зібрано та рішуче, не розгубитися у випадку виникнення надзвичайних ситуацій 26 квітня 2018 р. у КЗШ І-ІІІ ступенів № 55 відбувся День цивільного захисту. Учні та педагогічний колектив школи удосконалили свої теоретичні знання і практичні навички щодо дій в умовах екстремальних ситуацій, перевірили здатність грамотно й чітко діяти, щоб захистити своє здоров'я та життя. Зранку школярі зібрались на подвір’ї навчального закладу на урочисту лінійку, де було оголошено план проведення Дня цивільного захисту.

На першому уроці в цікавій та змістовній формі класні керівники розповіли дітям про необхідність дотримання правил пожежної безпеки в побуті, під час подорожі до лісу та про небезпеку, яку несуть у собі вибухові знахідки, план дій під час радіаційної небезпеки, про правила поведінки на водоймах; провели вікторини «Основи поведінки учнів у надзвичайних ситуаціях». Протягом дня учні мали змогу переглянути виставки плакатів, стіннівок, малюнків, а також навчальні мультфільми та фільми в фойє закладу. Школярі ознайомилися із засобами захисту органів дихання та шкіри. Для учнів 10-11 класів було проведено комбіновану естафету з елементами виконання нормативів, контрольних завдань за програмою „Цивільний захист”. Завершальним етапом стала евакуація всіх учасників навчально-виховного процесу, де учні і вчителі продемонстрували обізнаність і підготовку з цивільного захисту населення на випадок надзвичайних ситуацій.

День цивільного захисту під гаслом «Допомогти! Врятувати! Запобігти! Бути обізнаним!» проведено цікаво та повчально.

<slideshow id="72157696114609955"></slideshow>
