---
tags: [edu]
title: Екскурсія до Музею трудової слави ЦГЗК
---

Ось і розпочалися осінні канікули, а разом з ними і цікаві подорожі… 24 жовтня учні четвертих класів вирушили у захоплюючу мандрівку, яка розпочалася з відвідування Музею трудової слави ЦГЗК. Вони мали змогу побачити експонати, які познайомили з історією становлення та розвитку підприємства, його досягненнями. Усі були вражені сучасним оформленням музею та представленими експозиціями. Далі діти відвідали Глеєватський кар’єр, де дізналися про його розміри, тривалість його роботи та процес видобутку залізної руди. На власні очі побачили кар’єр, техніку, яка в ньому працює, а також мали можливість піднятися на вантажівку «БелАЗ», сісти за кермо та уявити себе водієм.

Усі діти були надзвичайно задоволені цією подорожжю, отримали гарні, емоційні враження від екскурсії та багато фото.

<slideshow id="72157665397438659"></slideshow>
