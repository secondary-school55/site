---
title: Декада педагогічної майстерності вчителів початкових класів «І творчість, і праця, і успіх…»
---

Згідно з планом роботи школи та з метою  підвищення фахового рівня педагогічних працівників, поширення перспективного педагогічного досвіду з 11.11.2020 по 23.11.2020 року в школі проходила декада педагогічної  майстерності вчителів початкових класів: «І творчість, і праця, і успіх…».

Учителі презентували сучасні, нетрадиційні ідеї, форми і методи  організації навчально-виховного процеса.  Декада  пройшла  під девізом: «Трудність полягає не у  сприйнятті  нових ідей, а у відмові від старих уявлень».          

Інновації, які охопили освіту, органічно вплітаються в навчально-виховний процес початкової школи. Сучасні  педагогічні  ідеї уміло втілюють  в  практичну  діяльність  вчителі Горевич Л.В., Юшко А.А., Мугак Н.І., Старікова Н.А., Лисенко О.Б.

Були заплановані нетрадиційні уроки, які педагоги змогли відвідати в ході декади: урок-дослідження з предмету «Я досліджую світ» (учитель-методист Мугак Н.І.), інтегрований урок з літературного читання і трудового навчання (учитель-методист Юшко А.А.), урок-аукціон з літературного читання (учитель-методист Горевич Л.В.), урок математики – кейс-технологія (учитель-методист Старікова Н.А.),

Уроки відзначалися системним використанням продуктивних методів і прийомів: вправа «Істинне чи хибне», прийом «Кластер», дослідницька діяльність в STEM-лабораторії, прийом «Графічний організатор», вправи «Резюме»,  «Кубик Блума»,  «Вузлик  напам’ять»,  «Знайди пару», «Сенкан», вправа-передбачення, прийоми «Незакінчені речення», «Асоціативний кущ», ігри «Хто швидше?», «Засвіти ліхтарик», «Впізнай іграшку», «Дощик», «Обличчям до обличчя», «Добери риму», «Бджілки», вправи-тренажери тощо.

Діти працювали в парах, групах, активно виконували диференційовані завдання, презентували виконану роботу.

Нові підходи вчителів до технології уроку забезпечують сприятливі умови для розвитку критичного мислення, творчості, пізнавальної активності учнів, формування мовної особистості. 

Несподівані гості, таємничі мандрівки, цікаві дослідження відкидають нецікаві і нудні уроки. У навчальному процесі наші вчителі не тільки виступають у ролі носія інформації, їм ближче роль консультанта та помічника.

Продуктивно пройшла робота школи молодого та малодосвідченого учителя «На шляху до майстерності». Своїми секретами, як створити справжній урок, якого чекають діти, поділились досвідчені вчителі Горевич Л.В., Юшко А.А., Мугак Н.І., Старікова Н.А.

Цікавими за змістом і структурою були уроки вчителів Лисенко О.Б., Фербей В.М., Заярнюк С.А., Довмат Г.В., Бубир Л.В., Таран Н.В., Глуговської Л.Г.

На уроках літературного читання в 2-Б класі (вчитель Лисенко О.Б.) та в 3-А (вчитель Таран Н.В.) простежуються як традиційні, так і інноваційні продуктивні методи і прийоми навчання: дихальна гімнастика, мовна розминка, вправи «Очікування», «Анаграми», вправа-передбачення, «Відкритий мікрофон», прийоми «Асоціативний кущ», «Гронування», «Чарівник зворотного часу», «Незакінчені речення», ігри «Упізнай мене», «Відгадай героя казки», «Кубик», «Так чи ні», «Синичка», «День-ніч» тощо.

Уроки математики в перших класах (вчителі Фербей В.М., Заярнюк С.А., Бубир Л.В.) проведено в цікавій ігровій формі, насичені яскравою наочністю, зустрічами з казковими героями. Усний рахунок – це розгадування загадок, розв’язання віршованих задач. Застосовано різноманітні продуктивні методи і прийоми: ігри «Чарівний потяг», «Домівки чисел», «Кіт у мішку», «Засели будинок», прийоми  «Мозковий штурм», «Продовж ряд», «Знайди помилку», «Сюрприз», «Хвилинка геометрії».

Вчителі Довмат Г.В. та Глуговська Л.Г. провели уроки української мови відповідно в 2-Б та в 4-А класах. 

Довмат Г.В. спланувала та провела продуктивні та традиційні методи та інноваційні прийоми навчання: ігри «Збери слово», «Прочитай та відгадай», «Таємниче повідомлення»,  вправи «Шифрувальники», «Щоденні 5». Вчитель Глуговська Л.Г. вдало обрала форму проведення уроку – урок-подорож та продуктивні методи і прийоми навчання: «Мікрофон», «Пошук скарбів», «Мозковий штурм», ігри «Я – тобі, ти – мені», «Шифрувальники» тощо.

Уроки проводились з використанням інноваційних технологій навчання, методів особистісно-зорієнтованого навчання, спрямованих на активне навчання, що спонукає дітей мислити, експериментувати, досліджувати.

Педагоги зробили самоаналіз уроків, а присутні – глибокий методичний аналіз з урахуванням перспективного досвіду. Всі заходи стали свідченням зростання рівня викладання та педагогічної майстерності вчителів, показали прагнення педагогів до творчого пошуку та впровадження інноваційних технологій.

<slideshow></slideshow>
