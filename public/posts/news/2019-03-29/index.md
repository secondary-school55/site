---
title: Екскурсія до Запоріжжя та о. Хортиці
tags: [edu]
---

29.03.2019р. учні 7-А та 9-Б відвідали Запоріжжя…

Чи може промисловий мегаполіс бути успішним туристичним центром? Звичайно ж, так! Що для цього потрібно? Бажання мешканців, що люблять своє місто і пишаються ним.

Ми їхали до Запоріжжя чудовими дорогами. Спочатку нас приємно вразив острів Хортиця. Починаючи з прекрасних краєвидів і закінчуючи ексклюзивним театром козаків, запоріжці рекламували свій край. Діти познайомились із майстерно відтвореною січчю, відчули дихання предків через їх побутові речі та звичаї; дізнались деякі секрети бойових перемог запорізьких воїнів.

Також нас познайомили з гордістю інженерної думки України – величним Дніпрогесом. Виявилось, що за минулий тиждень жоден екскурсант не зміг побачити шлюзування плавсуден, яке останнім часом є доволі рідкісним явищем. Нам же пощастило спостерігати відразу за двома кораблями, що долали широкий Дніпро через шлюзи запорізької станції. У середмісті екскурсовод цікаво розповідала про численні родзинки, серед яких співочі фонтани, незвичайні пам’ятники та архітектурні ансамблі.

Після такої подорожі варто поміркувати над власним сприйняттям малої батьківщини, умінням гідно подавати себе суспільству і світу взагалі.

<slideshow></slideshow>
