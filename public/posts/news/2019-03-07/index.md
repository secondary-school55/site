---
title: Міський конкурс на кращий сайт закладу освіти
---

На базі Криворізької педагогічної гімназії відбувся міський конкурс на кращий сайт закладу освіти. За результатами І етапу на конкурс було представлено сайти 51 закладу освіти міста. Серед них:

- 34 сайти закладів загальної середньої освіти (ЗЗСО);
- 15 сайтів закладів дошкільної освіти (ЗДО),
- 2 сайти закладів позашкільної освіти (ЗПО).

Відповідно до положення про конкурс, члени журі оцінювали дизайн сайту, інформаційне наповнення (контент), зручність, динамічність та технічні показники.

Сайт Криворізької загальноосвітньої школи І-ІІІ ступенів № 55 визнано переможцем міського конкурсу - **ІІ місце в номінації «Web-сайт ЗЗСО»** та нагороджено грамотою комунального закладу «Інноваційно-методичний центр» Криворізької міської ради.

Сайт школи, як відзначило журі, вирізняється якістю та оригінальністю оформлення, повнотою та змістом наповнення, новизною матеріалів та систематичністю оновлення інформації, великою кількістю відвідувачів. Матеріали, що розміщені на сайті, відповідають цілям та напрямам роботи закладу освіти. Сторінки шкільного сайту містять яскраву, змістовну інформацію з життя закладу, його історії, відомості про адміністрацію та педагогічний колектив, матеріали методичної та виховної роботи, поради психолога, інформацію для батьків та учнів, матеріали для підготовки до ЗНО тощо. Інформація, що розміщена на сайті насичена, відповідає потребам різних вікових груп відвідувачів та супроводжується великою кількістю вдало підібраних фото та відеоматеріалів. Крім того, сайт містить логотип закладу, посилання на сайти Міністерства освіти і науки України, Освітнього порталу Дніпропетровщини, корисні посилання на інші сайти установ та органів управління освітою.

**Вітаємо переможців конкурсу та бажаємо подальших успіхів у розвитку Інтернет-середовища!**

<slideshow></slideshow>
