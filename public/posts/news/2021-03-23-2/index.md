---
title: Виховний захід «Інтерактивна подорож в країну Казок»
---

Казки – це твори, які найбільше люблять діти. Для казок не існує кордонів і пересторог, тому вони вільно мандрують різними країнами. У своїй торбинці казка несе вічні істини, загальнолюдські цінності. У ній завжди добро, мудрість, краса, любов, справедливість, перемагають зло і потворність. Казка кожну людину вчить мріяти і бачити світ по-особливому – романтично й образно, так, як сприймають його справжні поети.

23 березня 2021 року з учнями 4-Б класу був проведений виховний захід «Інтерактивна подорож в країну Казок». Діти склали асоціативний кущ «Казка», розгадали кросворд, загадки про казкових героїв. Під час казкової розминки учні згадали, на які групи поділяються казки, пограли в гру «Тренуємо емоції», взяли участь у казковому калейдоскопі «Жила-була казка».

Розподілившись на дві команди «Казкомовці» і «Усезнайки», діти взяли участь у вікторині «Чарівний кошик», інсценізації уривка казки, у конкурсі «Чи знаєте ви казки?». Потім усі учні завітали до художньої майстерні, працюючи в групах, намалювали героїв улюблених казок. Виховний захід перетворився на яскраве свято, де знайшли місце і казка, і гра, і змагання, і творчість, і фантазія.


<slideshow></slideshow>
