---
title: 125-річчя від Дня народження Остапа Вишні
---

13 листопада 2014 року святкується 125-річчя від Дня народження Остапа Вишні (Павла Михайловича Губенка) – відомого українського гумориста і сатирика, «майстра сміху», який ніколи не мав ніяких державних нагород і відзнак, але був по-справжньому народним митцем.

Вчитель української мови і літератури Стрембицька Леся Анатоліївна провела 7-А класі відкритий урок з теми «Життя і творчий шлях Остапа Вишні. «Моя автобіографія» - гумористична розповідь письменника про свій життєвий шлях. Урок пройшов у формі телевізійного брейн-рингу, який базувався на відеопрезентації «Остап Вишня – геній гумору». У ній вміло переплелися життєві факти письменника з аудіозаписом уривків з гумористичного оповідання «Моя автобіографія» та художнім фільмом «З життя Остапа Вишні» про табірний період життя письменника і його вірної дружини, в якому роль Остапа Вишні зіграв актор Богдан Ступка.

В бібліотеці була створена виставка творів Остапа Вишні та виготовлені, самими учнями реферати – «Письменники про Остапа Вишню», «Остап Вишня про себе», «Українські гумористи-сучасники про Остапа Вишню», «Феєрверк афоризмів Остапа Вишні».Презентації про творчість письменника було переглянуто учнями 5-11 класів в комп’ ютерному класі школи.

Родзинкою став зроблений власноруч букет з віршів«Тобі,о друже,ці рядки!», присвячених О.Вишні та декламування напам’ять поезій учнями.

Підсумком дня стало написання творчого вірша − сенкану-посвяти Остапові Вишні та виконання учням гімну України.
