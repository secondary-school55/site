---
tags: [edu]
title: Ярмарок
---

Український народ здавна славиться своєю щедрістю та гостинністю. Про його звичаї складено пісні, створено чимало творів мистецтва. Страви української кухні популярні не лише в Україні, а й далеко за її межами. Саме тому в нашій школі 22.09.2017 відбувся благодійний ярмарок «Українські смаколики».

Із самого ранку в закладі панувала незвичайна атмосфера. До ярмарку готувалися не лише діти, а й їхні батьки. Разом з портфелями учні несли різноманітну смакоту, приготовлену вдома та охайно запаковану. Приміщення школи в цей день наповнилося ароматами смачної випічки, тістечок, рогаликів, печива найрізноманітніших видів. Були на столах яблука, мед та горіхи.

Відбувалося свято на подвір’ї школи. Лідери ДО «Первоцвіт» розпочали ярмарок театральною виставою, яке супроводжувалося музичним оформленням.

Кожен клас відрізнявся своєю оригінальністю, усім хотілося привернути увагу саме до своєї продукції. Учні в гарних вишиванках разом із класними керівниками цікаво рекламували та продавали власноруч приготовлену продукцію. Усі, хто завітав на ярмарок, із задоволенням купували в школярів домашню випічку.

Атмосфера свята була дружньою та веселою.

<slideshow id="72157689421830735"></slideshow>
