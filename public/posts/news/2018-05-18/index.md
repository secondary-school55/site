---
title: Шкільний фестиваль вишиванок «Майстерний дивограй - 2018»
tags: [edu]
---

18.05.2018 у Криворізькій загальноосвітній школі І-ІІІ степенів відбувся шкільний фестиваль вишиванок «Майстерний дивограй - 2018», який уже другий рік поспіль є одним із наймаштабніших дійств закладу.

Учні, батьки та вчителі прийшли у вишитому вбранні з піднесеним святковим настроєм. Усі присутні продемонстрували, що вишиванка - це не дань моді, а, перш за все, українська національна святиня, яка символізує нашу культуру та несе в собі духовне багатство, високу мудрість та багатовікові традиції українського народу. Саме тому жодне шкільне свято не відбувається без вишиванки, і цьогоріч символічною окрасою фестивалю стала вишиванка.

Заквітчані барвистими вишиванками, класні колективи красувалися на подвір'ї школи, де присутні мали змогу оцінити таланти школярів: обрати володарів найкращої вишиванки та найдовшої дівочої коси, перевірити уміння танцювати український танок та співати українські пісні. Наприкінці свята школярі подарували глядачам флешмоб «Жива вишиванка», після чого найактивніші, найталановитіші батьки та діти були нагороджені грамотами.

Діти показали, що разом зі своїми батьками та вчителями відчувають себе справжніми українцями, патріотами та налаштовані на збереження культури, звичаїв і традицій свого народу.

<youtube id="eM2R6hukZBY"></youtube>

<slideshow id="72157693811475342"></slideshow>
