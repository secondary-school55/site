---
title: День знань
---

1 вересня барвами осінніх квітів, переспівами першого дзвоника, усмішками вчителів, святковою атмосферою, свіжістю оновлених класів зустрічала дітей Криворізька загальноосвітня школа І-ІІІ ступенів №55.

Традиційно День знань щороку перетворюється на велику та радісну подію. Завжди яскраве, насичене емоційністю та зворушливою атмосферою свято проходило в умовах карантину.

Діти були раді зустрічі після тривалої розлуки зі школою. Усі усміхнені, здорові, готові до сприйняття нових знань, сповнені сил та бажання до навчання.

Одне з найголовніших вітань, що лунало сьогодні, – побажання міцного здоров’я. Тому в умовах сьогодення тема Першого уроку: «Культура здорового способу життя в нових обставинах». Учні згадали про фактори, які зміцнюють здоров’я і шкодять йому; переглянули відео «Covid-19 коронавірус. Що це таке? Профілактика, інфікування та поширення». Було запропоновано практичні вправи по дотриманню правил особистого захисту для запобігання корона вірусній хворобі, що допоможуть школярам в повсякденному житті й під час навчання в закладі.

Отже, кожен зробив для себе висновок: здоров’я – найцінніший скарб; бути здоровим – це круто!

Свято Першого дзвоника завжди було особливою подією для учнів, їхніх батьків, вчителів. Саме першого вересня розпочинається навчальний рік у школах. Хтось переступає цього дня поріг школи вперше, для когось навчальний рік вже випускний.

Для учнів 1, 5, 11 класів було проведено святкову зустріч на подвір’ї закладу. Діти, учителі, батьки дотримувались безпечної дистанції.

З привітальним словом до присутніх звернулася директор школи Горевич Людмила Володимирівна, побажала всім вдалого нового навчального року.

На завершення пролунав символічний «перший дзвоник». Під щедрі оплески присутніх першокласники, головні герої свята, уперше ступили на шкільний поріг.

Усім школярам бажаємо наполегливості, відмінних оцінок, творчості та насиченого життя в наступному навчальному році! Нехай новий навчальний рік буде вдалим. Будьте щирими та підтримуйте один одного. Учіться заради себе та майбутнього нашого міста і всієї країни!

<slideshow></slideshow>
