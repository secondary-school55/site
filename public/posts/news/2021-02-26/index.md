---
title: Права здобувачів освіти
---

<pre>
Дитя моє! Бог дав тобі життя,
І щоб ніхто не заподіяв шкоди
Тобі, маленький громадянин,
Бог дав закони нашому народу.
Від дня народження, від іменин –
Він твій, цей світ широкий за вікном,
Ти на життя і щастя маєш право
Під золото-блакитним знаменом
Своєї Української Держави.
</pre>

Права, закони супроводжують людину впродовж життя. Щоб правильно користуватися своїми правами і добре виконувати обов’язки, не порушуючи прав і законних інтересів інших, необхідно знати закон. Учні 1-А класу, ознайомившись з основними положеннями Концепції про права дитини, зрозуміли це!

Опрацьовуючи теоретичний матеріал, учні в той же час виконували й практичні завдання: розгадували кросворд, грали в гру «Так чи ні»,  виконували тест «Чи знаєш ти права та обов’язки?»

Класний керівник Фербей В.М. увагу дітей спрямувала не лише на їхні права, але й на їхні обов’язки.

Підсумком виховної години був проведений казковий конкурс, у якому учні визначали, у кого із героїв були порушені права людини.

<slideshow id="*1a"></slideshow>

Кожен із нас, і дорослий і малий, є повноправним членом суспільства, його невід’ємною частиною, вільним і рівним у своїй гідності та правах.

Першим кроком для певної реалізації себе як повноцінного громадянина є ознайомлення з основними правами та обов’язками. Адже, щоб запобігти порушенню своїх прав, а в разі порушення – захистити себе, то потрібно їх знати.  Права і обов’язки будь-якої людини, будь-якої дитини взаємопов'язані і дуже важливі. Життя буде гармонійним і справедливим за умови, якщо кожна людина дотримуватиметься своїх прав і не забуватиме про свої обов’язки, як гарантію дотримання прав інших. Ось чому, сьогодні, на виховній годині учні 1 -Б класу , разом з вчителем Заярнюк Світланою Анатоліївною, мандрували Країною Дитячих Прав.

<pre>
Я маю право жити на землі.
Творити, дихати,учитись,
Примножувать багатства всі її.
Своєю Україною гордитись.

На золотаве сонце в небесах .
Що щедро Україну зігріває .
На соловейка спів в гаях.
І на любов батьків безмежну і безкраю.
</pre>

<slideshow id="*1b"></slideshow>

26.02.2021 року у 1-В класі КЗШ №55 КМР ДО була проведена єдина виховна година на тему «Права людини понад усе!» Право, закони супроводжують людину упродовж життя. Щоб правильно користуватися своїми правами і добре виконувати обов’язки, не порушуючи прав і законних інтересів інших, необхідно знати закон. Учні 1-В класу, ознайомившись з основними положеннями Концепції про права дитини, зрозуміли це!

Опрацьовуючи теоретичний матеріал, учні в той же час виконували і практичні завдання: розгадували кросворд, грали у гру «Так чи ні»,  виконували тест « Чи знаєш ти права та обов’язки?»

Бубир Л.В. увагу дітей спрямувала не лише на їхні права, але і на їхні обов’язки.

Підсумком виховної години був проведений казковий конкурс, у якому учні визначали, у кого із героїв були порушені права людини.

<slideshow id="*1v"></slideshow>

У руках учителя майбутнє нашої країни - діти. І лише людин,  яка знає свої права та обов'язки, має можливість будувати майбутнє. 26 лютого 2021 р. вихованці 2-А класу дізналися, що людина - найцінніший скарб. Ознайомилися з правилами, що гарантуються законом. Також вчилися розуміти та користуватися своїми правами.

<slideshow id="*2a"></slideshow>

Людина – найцінніший скарб. Кожен із нас – це цілий світ з притаманними тільки йому рисами. Щодня ми йдемо до школи й зі школи, маємо дім, сім’ю, вчителів, друзів. Ми по-різному говоримо, думаємо й висловлюємося, мирно живемо, іноді сперечаємося, але завжди повинні пам’ятати, що всі люди на землі мають однакові права.

Дитина, як і кожна людська істота, від народження має права та обов’язки, які записані в Основному Законі нашої держави та гарантовані Декларацією прав дитини. Дуже важливо вміти ними користуватися. 

Саме з цією метою була проведена виховна година в 2-Б класі 26.02.2021 року. 

<slideshow id="*2b"></slideshow>

У 3-А класі пройшла ділова гра «Права свої знай - та про правила й обов'язки свої не забувай». Діти   розширили знання про їхні особисті права,  а також склали «павутинку» зі своїх обов'язків. Учні з задоволенням створили власну галерею, а також склали пазли своїх прав.  

<slideshow id="*3a"></slideshow>

Протягом виховної години учні 3-Б класу знайомилися зі змістом Конвенції ООН про права дитини.

<slideshow id="*3b"></slideshow>

Що таке право? Які права має людина? Чи існують права дитини? Ці та інші питання піднімалися на виховному заході в 4-Б класі «Права людини понад усе» 26 лютого 2021 року.

Молодші школярі ознайомились з основними положеннями Конституції України та Конвенції ООН про права дитини.  Під час заходу учні  розширили уявлення  власних прав та їх взаємозв’язок із правами інших людей. Працюючи в групах, учні виготовили колаж «Дерево прав»,  саморобні книжечки-записники «Мої права». Вікторина «Правова абетка», перегляд презентації «Права людини» навчили учнів розпізнавати порушення прав людини та як захистити свої права, до кого звертатись за допомогою.

<pre>
Хочеш Людиною справжньою стати,
Наші закони навчись поважати.
Навчись їх виконувать завжди і всюди,
Тоді і тебе поважатимуть люди!
</pre>

<slideshow id="*4b"></slideshow>

Сьогодні 26.02.2021 у 5-А класі пройшла виховна година на тему, "Права людини понад усе". Здобувачі освіти прослухали Декларацію про права людини та дізналися про механізми реалізації цих прав на території України та Європейського Союзу. Учні на практиці освоювати знання про права людини в національному вимірі, дізналися про взаємозв'язок прав людини та громадянина. Діти не залишилися байдужими до тематики, ставили запитання, брали активну участь у обговоренні порушених питань.

<slideshow id="*5a"></slideshow>

Усе в житті людини починається зі сприйняття світу очима дитини. Саме тому важливо, коли вона знає свої права з дитинства. Здобувачі освіти 5-Б класу разом з класним керівником Таран Н.В. пригадали та розширили знання щодо своїх прав та обов'язків. Діти дійшли висновку, що всі різні, але рівні у своїх правах. Кожна дитина становить надзвичайну цінність не лише для своїх батьків, а й для всього світу, саме тому, що вона унікальна й другої такої немає і не буде.

<slideshow id="*5b"></slideshow>

Учні 6-А класу з'ясували, в яких випадках, як саме користуватися своїми правами, щоб уникнути конфліктних ситуацій.

<slideshow id="*6a"></slideshow>

Сьогодні, 26.02.2021р.,  у 6-Б класі йшла мова про соціально-правовий захист людини та дитинства. Мета заходу була спрямована на ознайомлення з історією виникнення прав людини, видами прав та свобод і документами, що їх рекламують. Учні жваво давали характеристику запропонованим правовим ситуаціям та доводили свою правоту. 

Було зроблено висновок, що кожен має стежити чи не порушуються його права та свободи. А також, і це головне, - поважати права інших.

<slideshow id="*6b"></slideshow>

«Права дитини понад усе!» – під такою назвою у 6-В класі була проведена виховна, у вигляді гри «Так чи Ні». Діти підготували виступи на тему: «Конституція України – основний закон нашої держави», «Декларація прав людини», «Конвенція про права дитини».

Класний керівник Харенко Ю.А. розкрила питання про права людини та їх законодавчих фундаментів.

Також не забули згадати не тільки права дитини, а й обов’язки в сім’ї та соціумі.

<slideshow id="*6v"></slideshow>

Права людини понад усе. Таку важливу для всіх тему обговорювали учні 8-А класу на чолі з класним керівником Хоменко Анастасією Юріївною. Ознайомилися зі статтею 21 Конституції України, яка наголошує на тому, що всі люди є рівні і гідні у своїх правах. Право та свобода людини є невідчужуваними та непорушними.

<slideshow id="*8a"></slideshow>

Усі люди мають права. І діти теж мають свої права. Організацією Об'єднаних Націй був прийнятий дуже важливий документ - Конвенція ООН про права дитини. Конвенція - це не просто заклик, а закон для тих країн, які її підписали. Головна мета Конвенції - зробити все для того, щоб дітям на всій Землі жилося краще, щоб вони були захищені і щасливі.

Про які ж права йдеться в Конвенції? Це перш за все право на життя, на ім'я, на громадянство, на захист життя, честі та гідності, право на сім'ю, на свою думку, на збереження своєї індивідуальності, на розвиток, на свободу думки, на освіту, на гру, на захист від усіх форм експлуатації, на охорону здоров'я, на відпочинок.

Права не можна відібрати - ніхто не має права позбавити прав іншої людини або їх порушити.    Права є у всіх людей. Їх не потрібно купувати, заробляти. Права ніхто не дає, людина отримує права від народження. Ми - люди, і ми всі рівні, а значить у нас у всіх однакові, рівні права.    Право охороняється і забезпечується державою. Права громадян України узаконені в Конституції - основному законі нашої країни.

Людина, яка знає свої права і поважає права інших людей, впевнено йде по життю. Давнє римське прислів'я говорить: "Там де право, там і захист". Тому є сенс знати закони, знати свої права. Знати, щоб захищатися. Щоб відчувати себе впевненіше, а значить, вільніше. Щоб знати свої права, але й не забувати про права інших. Щоб бути спокійними за своє майбутнє.

Становлення України як демократичної, правової держави, формування засад громадянського суспільства зумовлюють необхідність підвищення рівня правової культури населення. Недостатня правова обізнаність громадян часто є причиною порушень їх основних прав і свобод у повсякденному житті, серйозною перешкодою в реалізації ними конституційних прав та свобод. Вирішення зазначених питань зумовлює насамперед удосконалення та організацію заходів з правової освіти населення.

Метою державної політики України є побудова сталого громадянського суспільства, проведення системи державних та недержавних заходів, спрямованих на формування в населення належного рівня правової культури та правової свідомості як визначального чинника в оцінці позитивного ставлення громадян до права та закону.

Ось і сьогодні, 26.02.2021 учні 8—Б класу провели разом із класним керівником Добровольською Валерією виховну годину на тему " Права людини понад усе". Виступи підготували Клименко Іван, Мантуленко Матвій, Жданов Валерій, Бубир Софія, Майстренко Ксенія.

<slideshow id="*8b"></slideshow>

Наші повсякденні вчинки часто мають правову оцінку. Щоб уміло й правильно користуватися правами та добре виконувати свої обов’язки, не порушуючи прав і законних інтересів інших, треба знати закони. Важливо усвідомлювати, що фундаментальність прав людини  не є абсолютною. Такі обмеження характеризуються висловом: "Ваші права закінчуються там, де починаються права інших людей". Учні 9-А класу добре знають це з уроків правознавства, а на виховній годині "Права людини понад усе!" змогли застосувати свої знання, взявши участь у різноманітних конкурсах.

<slideshow id="*9a"></slideshow>

"Права людини під захистом закону". Під таким девізом пройшла виховна година в 9-Б класі "Права людини понад усе!". Учні дізнались не тільки про свої права, а й обов'язки.

<slideshow id="*9b"></slideshow>

Учні 10-А класу провели годину спілкування «Права людини понад усе!». 

Здобувачі освіти переконалися, що формування людської гідності, свободи особистості, міжособистісних стосунків у дусі толерантності, дружби, зв'язку прав людини та збереження миру на Землі понад усе.

<slideshow id="*10a"></slideshow>

Права людини як броня — вони захищають нас; вони як правила — говорять нам, як себе поводити; і вони як арбітри — ми можемо до них звертатися. Вони абстрактні — як емоції, і як емоції вони належать всім й існують, що б навколо не відбувалося. Вони подібні до природи, тому що їх можна зневажити; та до духу, тому що їх неможливо зруйнувати. Подібно до часу, вони однаково ставляться до всіх нас: багатих і бідних, старих і молодих, білих і чорних, високих і низьких. Вони пропонують нам повагу, і вимагають від нас ставитися з повагою до інших. Вони подібні до доброти, правди і справедливості: ми можемо розходитися в думках стосовно їхнього визначення, але ми впізнаємо їх, коли бачимо, що їх порушують.

Не зважаючи на те, що ми живемо в інформаційну епоху, далеко не кожен знає усі свої права, які надаються людині державою від народження. І якщо про громадянські обов’язки ми чуємо частіше, то права іноді просто замовчуються, зважаючи на нашу некомпетентність. Особливою категорією суспільства є  найменш обізнані та досвідчені громадяни – діти, адже вони про свої права чують найменше.

Учасниками активного обговорення правової тематики стали  учні 11-А класу.  Діти дізналися, що День прав людини – це міжнародне свято, яке було закріплене Загальною декларацією прав людини, прийнятою ООН 10 грудня 1948 року. Символічно 10 грудня Норвезький Нобелівський комітет в Осло вручає Нобелівську нагороду миру. Для звичайних людей – це день, коли засоби масової інформації нагадують громадянам, що вони мають й інші права, окрім тих, що закріплені Конституцією. Загальна декларація розповідає про політичні, економічні, соціальні та культурні права, що даровані людині від народження. Старшокласники дізналися про те, на що вони мають права від народження, важливість цих знань задля комфортного життя у суспільстві. Діти із задоволенням брали участь у різноманітних конкурсах, розгадували правові загадки та розв’язували майже «адвокатські» ситуації, де виявляли усі засвоєні знання про свої громадянські права.

<slideshow id="*11a"></slideshow>