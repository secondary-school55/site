---
title: Засідання творчої лабораторії вчителів математики закладів загальної середньої освіти
tags: [edu]
---

28.02.2019 на базі Криворізької загальноосвітньої школи І-ІІІ ступенів №55 відбулося засідання творчої лабораторії вчителів математики закладів загальної середньої освіти.

Реалізація наскрізних змістовних ліній та формування компетентностей на уроках математики шляхом використання інтерактивних технологій навчання, збагачених елементами STEAM-освіти, була розглянута у форматі презентаційного меседжу.

Керівник районного методичного об’єднання вчителів математики Лівак В.В.(КЗШ І-ІІІ ст. №55), ознайомила присутніх з теоретико-методичними аспектами запровадження наскрізних змістовних ліній в освітньому процесі та повідомила про актуальність STEAM-освіти.

Учителі математики на засіданні творчої лабораторії презентували власний досвід роботи в формі проектів, які містять «наскрізну змістову лінію»:

- «Підприємливість і фінансова грамотність» школярів забезпечують їх здатність представляти себе і свої досягнення; вести розрахунки, приймати рішення; планувати і розробляти заходи щодо утилізації побутових відходів у своєму населеному пункті та інші проекти, що сприяють оздоровленню середовища»,— так вважають вчителі НВК «ЗНЗ-ТЛ» Сірант Л.І. та Козаченко С.Я.;
- «Екологічні задачі про Криворіжжя» відображають наскрізну змістовну лінію екологічної безпеки та сталого розвитку й сприяють активізації навчально-пізнавальної діяльності учнів»,— упевнена вчитель КЗШ№45 Дронникова Т.С.;
- впровадження змістовної лінії «Громадянська відповідальність» презентували вчителі КЗШ№110 Бурба М.М. та Серотюк Т.С., які запропонували обрахувати затрати електроенергії при використанні різних електроламп;
- про формування творчого мислення школярів шляхом реалізації змістовної лінії «Здоров’я та безпека», на прикладі власного досвіду, розповіли вчитель КЗШ№37 Барабан К.О. та вчитель КЗШ№76 Мирна Т.І.

За підсумками засідання розроблені методичні рекомендації для вчителів математики, які допоможуть перейти від школи, що «напихає» дітей знаннями, які дуже швидко застарівають, до школи компетентностей.

<slideshow></slideshow>
