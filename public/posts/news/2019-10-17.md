---
title: Районний фестиваль козацької слави «Тернова земля – земля українського козацтва»
---

17.10.2019 збірна команда учнів Криворізької загальноосвітньої школи І-ІІІ ступенів №55 взяла участь у районному фестивалі козацької слави «Тернова земля – земля українського козацтва».

Цьогорічний районний відбір команд Тернівського району відбувався на території стадіону СК «Північне сяйво», де учасники закладів освіти району змагалися з основних, додаткових та проміжних видів змагань і конкурсів.

**Основні військово-спортивні та туристсько-спортивні види:**

-   «Впоряд» (стройова підготовка; оцінка зовнішнього вигляду, одностроїв, зорганізованості та якості виконання впорядових наказів; виконання маршової патріотичної пісні;
-   «Смуга перешкод» з використанням козацької легенди та подоланням перешкод;
-   «Рятівник» – змагання з надання першої долікарської допомоги та елементи рятувальних робіт.

**Додаткові види змагань та конкурси:**

-   гра «Відун» – інтелектуальні змагання з історії України, доби козаччини, українських військових формувань різних епох, сучасних збройних сил України;
-   «Намет» – установка намету на швидкість (в складі смуги перешкод);
-   «Фізична підготовка» -виконання фізичних вправ;
-   «Влучний стрілець» – переможець визначається за влучним пострілом.

Осінній день допомагав учасникам фестивалю подолати всі перешкоди, показати найкращі результати в спортивній боротьбі та продемонструвати важливі риси українських козаків – любов до рідної землі, вірність та згуртованість козацького загону, велику жагу до перемоги.

У ході змагань, у складі: 9-А - Дорохіна Андрія (ройовий), Каплуна Павла, Шашуби Ігоря, Асташкіна Олександра, Конденко Аміни, Пилипенко Анастасія; 9-Б – Казаков Ярослав; 10-А – Тютюник Єгор, Куць Данило, Курбаков Данило посіли **І загальнокомандне місце та здобули перемогу в номінаціях «Козацька мудрість», «Козацька звитяга», «Козацький гарт»**.

Під час змагань учні показали високий рівень підготовки, а головне – командний дух, проявили взаємопідтримку та взаємодопомогу.

**Тож вітаємо наших переможців! Ми вами пишаємося! Бажаємо успіхів та перемоги в міському етапі змагань!**

<slideshow></slideshow>
