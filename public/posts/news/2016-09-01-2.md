---
tags: [edu]
title: Патріоти нашої Батьківщини
---

Ось і закінчилося ще одне сповнене веселощів і радості літо. Настав час вирушати у нову захоплюючу мандрівку дивовижною країною Знань.

Свято Першого дзвоника подарувало зустрічі з друзями, відкрило нові шляхи та надії для учнів КЗШ І-ІІІ ст. № 55.

Школа радо зустріла своїх першокласників. На першому уроці дітей було ознайомлено з державними та народними символами, надбаннями, традиціями та історичним минулим українського народу.

Учням було запропоновано переглянути відеоматеріал патріотичного спрямування.

Школярі середньої ланки потрапили до інтелектуальної кав’ярні «Україно, земле моя!».

Під час заходів діти збагатили свої знання про історичні процеси в Україні, значення національних символів, основні засади Конституції України, народні свята і традиції українців.

Національна гідність і патріотичність - риси характеру, на яких має відродитися українська держава, її міць та авторитет у світі. Тому було проведено ігри, які виховували в учнів почуття патріотизму.

Старшокласники склали образ справжнього українця, дізналися про характерні риси відомих людей України.

Хочеться побажати усім школярам закладу бути гарними громадянами країни Знань та нашої Батьківщини.

<slideshow id="72157673212071536"></slideshow>
