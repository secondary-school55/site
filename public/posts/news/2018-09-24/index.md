---
title: Шкільний ярмарок
tags: [edu]
---

Весело, гамірно, яскраво, неймовірно дружно та надзвичайно смачно, – ось як завжди проходить шкільний ярмарок у Криворізькій загальноосвітній школі І-ІІІ ступенів №55.

20 вересня ще від самого ранку і діти, і батьки несли із собою різноманітну смакоту, приготовану вдома, – естетично упаковану, загорнуту, розфасовану, готову до вживання, – аби відразу можна було розставити усі з любов’ю продумані страви на столі та пропонувати своїм однокласникам, учителям, батькам, гостям, яких хотілося пригостити.

Відбувалося свято на подвір’ї школи. Учні 11-А класу розпочали ярмарок театральною виставою, яка супроводжувалася музичним оформленням.

Кожен клас відрізнявся своєю оригінальністю, усім хотілося привернути увагу саме до своєї продукції. Учні в гарних вишиванках разом із батьками цікаво рекламували та продавали власноруч приготовлену продукцію. Усі, хто завітав, із задоволенням купували в школярів домашню випічку.

Український народ здавна славиться своєю щедрістю та гостинністю. Про його звичаї складено пісні, створено чимало творів мистецтва. Страви української кухні популярні не лише в Україні, а й далеко за її межами.

<slideshow id="72157695978296190"></slideshow>

<youtube id="Gz3hGTzhPRo"></youtube>
