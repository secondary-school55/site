---
title: День Героїв Небесної Сотні
---

Щорічно 20 лютого по всій Україні відзначається День Героїв Небесної Сотні - знак вшанування відваги, сили духу і стійкості громадян, які віддали своє життя під час Революції гідності (листопад 2013 року - лютий 2014 року), захищаючи ідеали демократії, відстоюючи права і свободи людини, європейське майбутнє України.

Серед Небесної Сотні були як зовсім юні, так і вже сиві люди з усіх куточків України - від сходу до заходу, від півдня до півночі. Небесна Сотня об’єднала в собі народ усієї Соборної України.

В КЗШ I-III ст. №55 відбулися заходи з метою вшанування героїв Небесної Сотні, виховання поваги до Батьківщини, патріотичної свідомості та формування в учнів національно-патріотичного духу:

-   арт-галерея «Герої не вмирають»
-   фотовиставка «Розстріляний Майдан»
-   виставкові інсталяції «Промені Гідності»
-   конкурс учнівських творів «Свобода України – що це?»
-   виховна година «Сучасні борці за єдність України»
-   інформаційні дайджести «Майдан. Жива історія»
-   показ документального фільму «Зима, що нас змінила»
-   вшанування загиблих на майдані – хвилина мовчання.

<slideshow></slideshow>
