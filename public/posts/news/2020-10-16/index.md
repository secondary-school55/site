---
title: Виховна година
---

1-А

<slideshow id="*1a"></slideshow>

Перед початком осінніх канікул у 1-В класі  було проведено урок з безпеки життєдіяльності.

Учні були ознайомлені з правилами пожежної безпеки  та дорожнього руху, поведінкою з підозрілими предметами, користуванням газом.

Чудових канікул!

<slideshow id="*1v"></slideshow>

16 жовтня учні 2-А класу добре підготувалися до довготривалих осінніх канікул. Усі дітки повторили правила дорожнього руху. Згадали як себе поводити під час користування електроприладами, газовими пристроями. Також нагадали один одному правила відпочинку на природі, біля водойм та ще раз обговорили як себе поводити з вибухонебезпечними предметами.

<slideshow id="*2a"></slideshow>

Нарешті довгоочікувані осінні канікули. Більше часу для ігор, дозвілля. Пам’ятаймо про власну безпеку!

У 2-Б класі була проведена виховна година, діти в ігровій формі повторили правила особистої безпеки, дорожнього руху, користування електричними та газовими приборами. Ми піклуємося про власне здоров’я та власну думку!

<slideshow id="*2b"></slideshow>

У 4-А класі пройшов виховний захід «Правила БЖД на осінніх канікулах». Учні повторили правила переходу проїжджої частини, місця для гри, а також склали алгоритм їзди на велосипеді, роліках тощо. Не забули оминути і питання протипожежної безпеки. Дітлахи, працюючи у групах, повторили  правила поведінки під час пожежі, користування газо, електроприладами. Цікавим був виступ малюків, які створили мультфільм «Мишки-бешкетники» про наслідки гри з сірниками.

Також чотирикласники активно включилися в обговорення питання про COVID-19. Учні в малих групах складали правила як уберегтися від захворення на коронавірус, а потім презентували свою роботу.

На завершення заходу, під час рефлексії, школярі побажали один одному плідних, цікавих, а найголовніше, здорових канікул!

<slideshow id="*4a"></slideshow>

Перша чверть навчального року добігає кінця. Діти з нетерпінням очікують канікул, планують свій відпочинок – хтось поїде подорожувати, хтось залишиться вдома, читатиме, гулятиме, спілкуватиметься з друзями, дивитиметься фільми…

Але, щоб ці дні були не тільки цікавими, але й безпечними, учні 4-Б класу на виховній годині «Ти на канікулах марно часу не гай, про правила безпеки завжди пам’ятай!» повторили правила безпечної поведінки під час канікул. Виховна година пройшла під девізом «Щоб не лити сльози, помічай загрози!».

Дуже важливо, перебуваючи вдома, на вулиці, в спеціалізованих установах, громадських місцях, приміщеннях, транспорті , виконувати правила щодо попередження нещасних випадків, травмування, отруєння тощо.

Учні пригадали правила дорожнього руху, протипожежної безпеки, правила профілактики інфекційних захворювань, зокрема Covid-19 і грипу; переглянули фільм «Безпека на канікулах».

Теплі осінні дні сприяють відпочинку на природі. Більшість родин виїздить за місто: на дачу, до води, у ліс. На жаль, на відпочинку люди забувають про правила поведінки в лісі, спричиняючи пожежі. Обережним потрібно бути і збираючи гриби.

Діти з великим захопленням розглядали життєві ситуації та охоче ділилися своїми знаннями щодо дій першої допомоги постраждалим.

Висновок на кінець заходу:

Весело відпочивай  
Та про здоров’я своє дбай,  
І про безпеку пам’ятай!

<slideshow id="*4b"></slideshow>

16.10.2020 здобувачі освіти 5-А класу прослухали інструктаж із техніки безпеки життєдіяльності під час осінніх канікул.

<slideshow id="*5a"></slideshow>

Ось і настали довгоочікувані осінні канікули. Щоб канікули пройшли весело, учні 5-Б класу разом з класним керівником Таран Н.В. повторили правила безпечної поведінки на дорозі та в транспорті, пожежної безпеки. Не забули й про БЖД під час самостійного перебування вдома, на вулиці. А щоб здоров'я було міцним, п'ятикласники склали пам'ятку щодо профілактики захворювання на COVID-19.

Приємних та безпечних канікул!

<slideshow id="*5b"></slideshow>

Безпека дітей - найголовніше завдання дорослих. Але яким чином ця безпека може бути порушена на осінніх канікулах? Вільна від шкільних занять дитина може досхочу гуляти на свіжому повітрі по шурхотливому опалому листю під дощем із «каштанів».

16.10.2020 діти 6-А класу протягом виховної години, виконавши інтерактивні вправи, дізнались про реальність небезпеки від падаючих каштанів, газоприладів, автомобілів тощо. Ці звичайні речі можуть чимало нашкодити здоров'ю через необачне поводження з ними.

<slideshow id="*6a"></slideshow>

Ось і перші осінні канікули навчального року. За вікном – золота осінь. Стоять, напрочуд, теплі сонячні дні. Але, навіть такої пори, потрібно пам’ятати про безпеку життєдіяльності, пам’ятати та дотримуватися правил особистої безпеки, правил дорожнього руху, вибору безпечних місць дозвілля. Про це і не тільки йшла мова у 6-Б класі. Як убезпечитися від коронавірусної інфекції COVID-19 має знати кожен!

Наше здоров’я – в наших руках!

Чудових усім канікул!

<slideshow id="*6b"></slideshow>

Нарешті! Дочекалися! Канікули!!!

Напередодні осінніх канікул для учнів 6-В класу Криворізької загальноосвітньої школи І-ІІІ ст. №55 пройшла виховна година, присвячена безпеці життєдіяльності учнів під час канікул та в позаурочний час. З дітьми були проведені профілактичні бесіди з правил дорожнього руху, з пожежної безпеки, з попередження нещасних випадків під час коронавірусної інфекції. Учні підготувалися до виховної години та разом пригадали найголовніші правила, які слід дотримуватись.

Обережна поведінка під час канікул – запорука життя і здоров’я!

Приємних та безпечних канікул Вам!

<slideshow id="*6v"></slideshow>

7-Б

<slideshow id="*7b"></slideshow>

8-А

<slideshow id="*8a"></slideshow>

Перша чверть навчального року добігає кінця. Діти з нетерпінням очікують канікул, планують свій відпочинок – хтось поїде подорожувати, хтось залишиться вдома, читатиме, гулятиме, спілкуватиметься з друзями, дивитиметься фільми…

Але вчителі турбуються про те, щоб ці дні були не тільки цікавим, але й безпечними. А це означає, що треба нагадати учням про правила безпечної поведінки під час канікул. Яких тем треба неодмінно торкнутися? Безперечно, слід поговорити про таке:

- недопущення тютюнопаління, вживання алкогольних та психотропних речовин;
- обов’язкове дотримання правил дорожнього руху;
- безпечну поведінку на воді та водних об’єктах;
- поводження з вибухонебезпечними предметами;
- безпеку в побуті: безпечне поводження з газом, вогнем, електрикою;
- поведінку у разі, якщо ти залишився сам удома або на вулиці;
- правила поведінки у громадських місцях;
- дотримання режиму дня та особистої гігієни.

<slideshow id="*8b"></slideshow>

Міркувати над важливими питаннями з олівцями або ручками в руках вже стало для учнів 9-А звичкою. От і сьогодні підлітки досліджували "за" і "проти" безпечної поведінки на осінніх канікулах: чи варто заради цікавості або великого задоволення нехтувати правилами? З'ясувалося, що більшість учнів добре розуміють цінність власного життя та здоров'я.

<slideshow id="*9a"></slideshow>