---
tags: [edu]
title: Нагородження переможців районного конкурсу «Мій клас – найкращий»
---

01.06.2017 у Міжнародний день захисту дітей біля палацу культури «Північний» ТОВ «Соціальні ініціативи Криворіжжя» відбулося нагородження переможців районного конкурсу «Мій клас – найкращий», який проводився за соціальної ініціативи генерального директора приватного акціонерного товариства «Північний гірничо-збагачувальний комбінат» групи «МЕТІНВЕСТ».

Учасників районного конкурсу «Мій клас – найкращий» привітали Солод Віталій Михайлович, голова Тернівської районної у місті ради та Тимошенко Павло Геннадійович, генеральний директор приватного акціонерного товариства «Північний гірничо-збагачувальний комбінат».

Вітаємо переможців конкурсу Криворізької загальноосвітньої школи І-ІІІ ступенів №55 учнів 7-А класу (класний керівник Шевчук Ксенія Юріївна), учнів 10-А класу (класний керівник Жмака Марина Борисівна) за зайняте І місце та колектив 9-А класу (класний керівник Стрембицька Леся Анатоліївна) за зайняте ІІІ місце.

Команди 7-А та 10-А класів отримали сертифікати на суму 10000 грн., 9-А класу – на 6000 грн.

Дружні колективи 1-10 класів показали захоплюючий денс-моб «Ми – патріоти України».

Усі учні, батьки та вчителі переживали, сподівалися, мріяли про перемогу. Атмосфера тепла, доброти та позитивних емоцій супроводжувала всю церемонію нагородження.

<slideshow id="72157684672760046"></slideshow>
