---
title: Екологічна година «Збережемо первоцвіти». Конкурс малюнків «Вітаємо весну»
tags: [edu]
---

25.03.2019 р. у 2-А і 2-Б класах була проведена екологічна година «Збережемо первоцвіти», конкурс малюнків «Вітаємо весну».

Весна…Зелене царство природи поступово прокидається. На прогрітих сонцем галявинах цвітуть дивовижні рослини – первоцвіти, які пристосувались квітнути тоді, коли в лісі на деревах ще нема листя, і кожен теплий сонячний промінчик доходить до самої землі.

Первоцвіти – безцінний дар природи, перша посмішка весни, прикраса лісів.

Творчо працюючи, діти І групи презентували цікаву інформацію про весняні дарунки природи, ІІ група – читали вірші про квіти, ІІІ – створили плакат «Збережемо природу!». Діти з захопленням відгадували загадки про квіти, намалювали малюнки, а потім презентували свої роботи; переглянули відео «Збережемо первоцвіти», склали пам’ятку «Увага! Первоцвіти!». На згадку про захід кожен учень має малюнок із зображенням весняної красуні – неповторної краси нашої природи.

<pre>
Тендітний паросток весни
Із-під землі пробрався ніжно,
Щоб радість людям принести,
Білесенько зацвів підсніжник.
Нехай дорослий і маля
Не сміють цю красу зривати,
Хай квітне проліском земля
Щоб людству втіху дарувати!
</pre>

<slideshow></slideshow>
