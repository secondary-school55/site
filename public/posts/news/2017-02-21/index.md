---
tags: [edu]
title: 21 лютого відзначають Міжнародний день рідної мови
---

Наше спілкування між собою зрозумілою нам мовою в переважній більшості випадків має для нас величезне значення. Мова та її нарічча стають не просто засобом комунікації, але й відкривають для нас дуже широкі можливості. Людина так звикає до рідної мови, що вона стає невід’ємною частиною її власної особистості. Так створена людина, що рідною зазвичай стає найбільш близька до неї та її душі мова.

Щороку 21 лютого відзначають Міжнародний день рідної мови.

Українська мова є рідною мовою українців, які проживають на території України та поза межами України.

Зараз на нашій планеті за оцінками фахівців Всесвітньої організації ЮНЕСКО налічується близько 6-ти тисяч мов, причому половина з них перебуває під прямою загрозою зникнення. Добре це чи погано - не можна сказати напевно, проте абсолютно точно можна стверджувати, що окрема, самостійна мова - це своєрідний носій цілком певних традицій та культурної спадщини, що в свою чергу вказує на конкретну цінність, яку вона може представляти хоча б з точки зору історичної аналітики.

Збереження багатомовності дає можливість зберегти не тільки унікальний погляд на нашу тисячолітню історію і культуру, але й виробити найбільш широкі підходи у сфері взаєморозуміння і людяності, які все ще продовжують зберігати в собі ряд проблем, вирішення яких видається складним завданням.

Українська мова займає за кількістю її носіїв 22 місце у світі. Вона є також третьою або другою за поширеністю серед слов’янських мов. За різними оцінками, загалом у світі українською мовою говорить від 41 млн до 45 млн. осіб.

<youtube id="RZUo1UTYc9o"></youtube>
