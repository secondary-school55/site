---
title: Екскурсія до музею М. Мармера
---

28.03.18 учні 8-А класу відвідали Музей культури єврейського народу та історії Голокосту «Музей Михайла Мармера». Для дітей була проведена інтерактивна екскурсія з елементами лекції про невідому історію єврейського народу. Школярі з уважністю розглядали кожен експонат, обмінювалися між собою враженнями про унікальність експозицій. Велике враження справив на молодь зал, який присвячений краєзнавчій історії Кривого Рогу. Відвідувачі намагалися вивчити кожну побачену ними деталь: читали документи, які відображають фінансове життя єврейського населення України, уважно вдивлялися в деталі картин, які демонструють сучасну архітектуру міста та минулих століть, обговорювали фото жителів колишніх єврейських колоній Криворіжжя.

З великим захопленням школярі поринули в історію Другої світової війни, розглядаючи речі, які належали радянським та нацистським військам.

Після завершення екскурсії, молодь зупинилася біля пам’ятної стели, що відображає трагічну кількість загиблих в роки війни. Всі школярі залишились під великими враженням від почутого та побаченого . Вони пообіцяли, що відвідають Музей ще багато разів, аби стати учасниками й інших інтерактивних занять та пізнати всю унікальність «Музею Михайла Мармера».

<slideshow id="72157693241597901"></slideshow>
