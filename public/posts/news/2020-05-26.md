---
title: Випускники Криворізької загальноосвітньої школи І-ІІІ ступенів №55 Горобченко Михайло та Горобченко Павло
---

У зеленому шумовинні розлогих дерев, недалеко від річки Саксагань знаходиться Криворізька загальноосвітня школа І-ІІІ ступенів №55, у якій працюють захоплені педагогічною справою творчі та креативні вчителі. За роки навчання виховано багатьох достойних людей.

Добра й лагідна, вимоглива й справедлива школа роками зігріває своїм теплом дитячі серця.

Славу закладу примножують професійні здобутки випускників. Роки натхненної праці та шлях до поставленої мети – запорука успіху наших вихованців.

Школа має свої традиції, серед яких вершини спортивних досягнень. Успіху досягають, мабуть, люди, які захоплені своєю справою.

Тож, двох братів, випускників Криворізької загальноосвітньої школи І-ІІІ ступенів №55, Горобченка Михайла та Горобченка Павла можна назвати дійсно успішними. Адже їхні перемоги сягають не лише України, а й світового рівня.

Старший брат Горобченко Михайло почав займатися баскетболом у 2005 році в ДЮСШ №5 під керівництвом тренера Коваль Л. А. За одинадцять років було багато перемог.

У 2015 році після закінчення школи пішов грати за команду Дніпра «БК Дніпро», з якою став чемпіоном, і у фінальній частині турніру ввійшов до п’ятірки кращих гравців України.

З 2014 року є гравцем юнацької збірної України, у складі якої брав участь у Чемпіонатах Європи: Ю-16 (Латвія); Ю-18 (Македонія), з якими зайняли друге місце на Чемпіонаті Європи в 2016 році; Ю-20 (Ізраїль 2017 рік); Ю-20 (Німеччина 2018 рік). Також зі збірної України серед студентів на Універсіаді в Італії посів друге місце, програвши в фіналі збірній США.

У 2017 році грав за команду з Миколаєва, з якими зайняв ІІІ місце в чемпіонаті Вищої Ліги, а в 2018 році перейшов до команди з Києва, з якими посів ІІ місце в чемпіонаті Суперліга.

Зараз є гравцем команди з міста Миколаїв «БК Ніко-Баскет».

Не менш результативними є досягнення меншого брата Горобченка Павла, випускника 2020 року.

Баскетбольну кар’єру було розпочато з першого класу 2009 року. Як і брат займався в ДЮСШ №5 під керівництвом тренера Коваль Л. А.

Брав участь у змаганнях ВЮБЛ з 2013 року по 2020 рік. З командою з Кривого Рогу ДЮСШ №5 зайняли 7 місце.

У 2018 році грав за команду з Києва «Тейваз», з якими посів ІІІ місце, а у фінальній частині турніру ввійшов до п’ятірки кращих гравців України.

Із 2017 року є гравцем юнацької збірної України, у складі якої брав участь у чемпіонатах Європи 10-16 (Боснія і Герцеговина 2018 рік) і 0-18 (Румунія в 2019 році).

У 2018 році зі збірної України віком до 18 років стали чемпіонами Європи (Естонія).

Із 2018 року розпочав грати в професійній команді БК Кривий Ріг.

У 2020 році став чемпіоном Вищої Ліги.

Із 2015 року по 2020 рік грав за свій Тернівський район на турнірі В. Гурова, де були чемпіонами 5 років поспіль.

Сподіваємося, що про братів Горобченків та їхні спортивні здобутки ми будемо чути неодноразово.

Ми пишаємося своїми випускниками!

<youtube id="Z5j988AoBfA"></youtube>
