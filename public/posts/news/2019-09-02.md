---
title: День знань
tags: [edu]
---

Знову ранок першого навчального вересневого дня повниться мелодійними звуками шкільного дзвоника. Знову вулиці рідного міста розквітають від дитячого щебету, юнацьких посмішок та чарівних пахощів осінніх айстр. Ностальгічні погляди дорослих, душевний щем, смуток і радість – переплелися разом. Це наш край, наша держава зустрічають День знань - справжнє всенародне свято мудрості, доброти, свято майбутнього. Святково та урочисто розпочався сьогодні для усієї шкільної родини Криворізької загальноосвітньої школи І-ІІІ ст. № 55 новий навчальний рік. Саме в цей день, 2 вересня 2019 року, 48 першачків вирушило в цікаву подорож Країною Знань.

Розпочинається 2019-2020 навчальний рік, який означає відкриття нової, осяйної дороги – дороги до знань, до звершень. Особливим і, безперечно, визначальним у житті він стане для милих першокласників, які, тримаючись за батьківські руки, вперше ступили на незвіданий шлях. Не менш важливим він буде для одинадцятикласників, яким доведеться обирати професійну стезю. Яким буде їх вибір – залежить тільки від них.

У 3-А класі перший урок з теми «Родино, успішне майбутнє України у твої руках». Він пройшов у незвичайній формі. Разом з батьками дітлахи утворювали річку. Виконуючи завдання, третьокласники з батьками рухалися струмками. Цікаві вправи групової та парної роботи «Впізнай дитину», «Виростимо сад», «Лист у майбутнє», «Рука в руці» допомогли дітям і батькам порозумітися, краще дізнатися один про одного. Складання прислів’їв, розгадування загадок, співання пісень, виконання танку-гопака зробило урок веселим, цікавим. Наприкінці заходу і діти, і батьки дійшли висновку, що будь-яке діло треба робити разом, а майбутнє залежить від нас самих.

Нарешті пролунав перший дзвоник для 4-А. Перший урок, проведений на тему «Родино, успішне майбутнє України в твоїх руках», мав на меті поглибити знання учнів про рідну країну, виховувати у підростаючого покоління любов до батьківщини.

Діти натхненно працювали у групах, розгадували кросворд, взяли участь у вікторині, читали вірші та розмальовували власно створені розмальовки.

У 5-А класі відбувся виховних захід з теми: «Хай знає увесь світ: ми – українці, ми – європейці!». Діти розвивали активну життєву позицію щодо ставлення до своєї держави, бажання стати гордістю рідної Батьківщини та Європи вцілому.

Цікаво і весело пройшов Перший урок «Україну чарівну я щиро люблю» у 5-Б класі. Під час конкурсів та вікторин збагатився кругозір учнів про рідну Україну, її видатних людей, народну творчість.

Учні 5-В класу відкрили для себе нову країну старшої школи. Темою Єдиного уроку для п’ятикласників було обрано «Хай знає увесь світ: – ми українці». Провели гру «Реклама про мою країну». Кожен учень мав змогу представити свою країну будь-яким креативним чином.

Пригадали з учнями головні символи України, її географічні дані, традиції й звичаї. Держава починається з людини. Кожна людина, кожна дитина єднає Україну. З цією метою було проведено гру «Мої долоньки України» з побажаннями учнів для неньки. У кінці Першого уроку учні отримали символічні сердечки «Країна в серці».

У 6-Б класі був проведений єдиний урок « Я громадянин Украіни- європейської країни», метою якого було виховання любові до Батьківщини, поваги до її культурних надбань.

«Що таке любов до Батьківщини? Це безкінечна вдячність їй за землю, свободу, повітря, історію і наших чудових героїв! Зі святом нас! Кольоровий настрій і прагнення до навчань!» – бажають учні 7-А класу.

Перший урок для учнів 7-Б класу пройшов у вигляді вікторини. Дівчата розпочали з декламування поезії Віктора Барчищин «Україночка». Далі пригадали символи України, чим вона славна, чим багата. І закріпили цю інформацію конкурсом «Половинки», де діти мали знайти свою пару та поєднати слово та його значення, таким чином сісти за парту. Повеселились під час конкурсу «Вправний танцюрист» під мелодією українського гопака.

Учениця Софія проявила свій талант під час конкурсу «Маленька господиня» та отримала звання «Майстер-шеф 7-Б».

З давніх-давен в Україні символом дівочої честі, працьовитості, охайності була дівоча коса. От і сьогодні ми об’єднавшись у пари, заплітали коси тримаючись за руки та визначили переможців , які змогли згуртуватись у одну команду та здобути перемогу у номінації «Солодка парочка».

Класний керівник побажала усім добра, здоров’я, краси, та щоб мудрими й здоровими росли.

Учні 8-Б класу мандрували на уроці-подорожі найяскравішими місцями України. Діти взяли участь в інтелектуальній грі «Відкрий для себе Україну». Серед завдань вікторини були запитання щодо державного устрою, державних символів, державних свят України. Школярі переглянули цікаві відео «Легенда про Україну», «10 цікавих фактів про Україну». На завершення уроку було запропоновано вправу «Квітка бажань», де на кожній пелюстці записали побажання майбутній Україні.

Тема першого уроку в 10 класі «Україна твоя починається там, де доля ясна усміхається». Метою заходу було формування почуття патріотизму, шанування багатовікової історії українського народу, а також усвідомлення того, що цілісність України – це єдиний пріоритет для подальшого розвитку держави.

<slideshow></slideshow>
