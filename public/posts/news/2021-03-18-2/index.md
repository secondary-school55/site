---
title: Батьківські збори
---

Вчасне і систематичне інформування батьківської громадськості – запорука порозумінь і дієвих продуктивних змін в освітній установі, її розвитку та якісного функціонування. 

17.03.2021 року у КЗШ № 55 КМР ДО з дотриманням усіх карантинних заходів відбулося засідання органу батьківського самоврядування – загальношкільних батьківських зборів. Директор школи Горевич Людмила Володимирівна інформувала батьківську громадськість про стан пропускного режиму та вдосконалення заходів безпеки у навчальному закладі в період коронавірусної хвороби (COVID-19). Значну увагу було приділено висвітленню питання  організації освітнього процесу із забезпеченням дистанційного навчання учнів. Батьки були проінформовані про стан дотримання протиепідемічних заходів в період карантину в зв’язку з поширенням коронавірусної хвороби (COVID-19) у 2020-2021 навчальному році. Не менш актуальним для батьків здобувачів освіти виявилося питання про безпечне освітнє середовище та формування поведінки дітей в Інтернеті, булінг та кібербулінг. Директор звернулася до батьківської громадськості з проханням коректного ведення батьківських чатів та дотримання етики спілкування в них. Значну увагу було приділено роз’ясненню окремих аспектів Санітарного регламенту, затвердженого для КЗШ №55 КМР ДО. Після  засідання органу батьківського самоврядування було проведено екскурсію по тих навчальних приміщеннях, які було відремонтовано за грудень-січень у період локдауну. 

Людмила Володимирівна висловила слова вдячності батьківським комітетам та класним батьківським громадам за небайдужість та продуктивну роботу щодо придбання будівельних матеріалів та організації благоустрою навчального закладу, створення належних умов перебування у закладі всіх учасників освітнього процесу.

<slideshow></slideshow>