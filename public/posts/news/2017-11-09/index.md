---
tags: [edu]
title: День української писемності та мови
---

09.11.2017 у КЗШ І-ІІІ ст.№ 55 було проведено День української писемності та мови. Це – державне свято, яке щороку відзначається в Україні 9 листопада. Встановлене воно було 9 листопада 1997 року Указом Президента № 1241/97 «Про День української писемності та мови» на підтримку «ініціативи громадських організацій та з урахуванням важливої ролі української мови в консолідації українського суспільства».

Учні закладу взяли участь у написанні радіодиктанта національної єдності, який звучав на Першому каналі Українського радіо о 12.30, читав текст доцент Київського університету ім. Б. Грінченка, автор підручників і посібників із української мови Олександр Авраменко. Девіз цьогорічного радіодиктанту – "Нас багато. Ми різні. Але нас об’єднує спільна мета".

На початку дня серед старшокласників відбувся конкурс газет «Мовознавець-пошуківець» та конкурс на кращий авторський вірш «Рідна мова калинова».

Для школярів 3-6 класів було проведено мовну вікторину «Знавці української мови» і літературну вікторину «Вічне слово», де діти виконували різні цікаві завдання.

Інтелектуальний конкурс «Із витоків української писемності», який пройшов для школярів 7-8 класів, допоміг учням розкрити цікаві історичні факти з життя відомих українських діячів.

Круглий стіл «О, Рідне слово, орле скутий»…» став родзинкою сьогоднішнього свята.

<slideshow id="72157688230793841"></slideshow>
