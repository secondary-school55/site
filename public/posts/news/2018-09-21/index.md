---
title: День миру
tags: [edu]
---

У 2014 році Організація Об'єднаних Націй обрала тему «Право народів на мир», щоб ще раз наголосити на важливості принципів, закладених Декларацією Генеральної асамблеї ООН про право народів на мир, з центральним твердженням про те, що стійкий прогрес людства та реалізація прав людини залежить від миру та безпеки.

Напередодні Всесвітнього Дня Миру в Криворізькій загальноосвітній школі І-ІІІ ст. №55 проходили тематичні заходи, щоб привернути увагу дітей до необхідності підтримки миру на Землі. Учні долучилися до проведення Всеукраїнської кампанії «Голуб миру», відбувся конкурс плакатів «Бажаємо Україні миру», пройшла акція «Подаруй частинку щастя».

Загальновідомим символом миру є голуб. Саме зображення цього птаха використав Пабло Пікассо для емблеми Всесвітнього конгресу прибічників миру, тому символічно, що саме цей символ виготовляли діти закладу.

Міжнародний день миру надає можливість привернути увагу дітей та молоді до питань важливості принципів гуманності, свободи та добра.

<youtube id="ffC1_cNXyF4"></youtube>

<slideshow id="72157671499114567"></slideshow>
