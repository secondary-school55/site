---
title: Останній дзвоник
tags: [edu]
---

У КЗШ І-ІІІ ст. № 55 31.05.2019 р. пролунав останній дзвоник для учнів 1-11 класів, вчителів, батьків.

З вітальним словом до учасників урочистого дійства звернулася директор школи Горевич Людмила Володимирівна. Вона побажала випускникам, для яких цей день є особливо хвилюючим, зробити правильний вибір, обрати саме той вищий навчальний заклад і ту професію, яка буде до душі, допоможе реалізувати себе та стати успішним громадянином своєї держави.

Родзинкою свята став бальний танок, у якому закружляли святково одягнені випускники.

Про завершення навчального року для усіх присутніх сповістив останній дзвінок.

Друга частина свята була присвячена «Стартінейджер - 2019». Конкурс запальних, енергійних, веселих танців відбувся для учнів 5-10 класів, на якому в ролі журі виступали наші випускники. Талановиті діти нашого закладу подарували всім глядачам позитивний настрій, щирі посмішки. Неймовірно цікаво та креативно виступили команди від класів.

**_Дорогі хлопці і дівчата, нехай мелодія шкільного дзвінка залишається солодким спогадом про безтурботне дитинство, а обраний вами шлях у доросле життя буде вдалим і повним добрих вчинків та радісних переживань. А тих, хто залишається, дзвінок покличе знову до школи після літа. Бажаємо гарно провести літні канікули, відпочити, набратися сил. Вітаємо усіх вчителів, дякуємо їм за самовіддану і натхненну працю, за терпіння і віру, за любов до своїх вихованців! Низький уклін, всім найкращі побажання успіхів і здоров’я! Бажаємо Всім гарного літа і яскравих вражень!_**

<youtube id="ftkDJ3ox52c"></youtube>

<slideshow></slideshow>
