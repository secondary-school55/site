---
title: Шкільний фестиваль сімейної творчості «Майстерний дивограй - 2019»
tags: [edu]
---

24.05.2019 у Криворізькій загальноосвітній школі І-ІІІ степенів №55 відбувся шкільний фестиваль сімейної творчості «Майстерний дивограй - 2019», який уже третій рік поспіль є одним із наймаштабніших дійств закладу. Проводиться свято з метою пошуку, підтримки та заохочення творчо обдарованих сімей класів школи, залучення їх до створення творчих сюжетів, дитячих мрій, фантазій засобами сучасних та авангардних напрямів образотворчого й декоративно-вжиткового мистецтв, виконання авторських творчих робіт у різних традиційних, змішаних та альтернативних техніках, не передбачених в традиційних народних промислах і ремеслах.

Там, де є життя і свобода, є місце й для нової творчості. І це з радістю продемонстрували наші учні та їх батьки.

Талановиті учні разом зі своїми батьками продемонстрували творчі роботи, що виконувалися в двох номінаціями: «Образотворче мистецтво» та «Декоративно-вжиткове мистецтво», різноманітні техніки.

На подвір’ї закладу було по-сімейному затишно та весело. Маленькі артисти дарували глядачам щирі посмішки й гарний настрій. Адже КЗШ І-ІІІ ст. №55 — велика, дружня, талановита сім’я.

Дякуємо всім небайдужим, креативним та активним родинам, які надали різноманітні поробки для фестивалю!

<slideshow></slideshow>
