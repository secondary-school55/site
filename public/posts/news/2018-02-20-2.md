---
tags: [edu]
title: День пам’яті Героїв Небесної Сотні
---

20 лютого в Україні відзначається День пам’яті Героїв Небесної Сотні. З метою увічнення великої людськості, громадянської і національної відваги та самовідданості, сили духу і стійкості громадян, завдяки яким змінено хід історії нашої держави, гідного вшанування подвигу Героїв Небесної Сотні, які віддали своє життя під час Революції Гідності (листопад 2013 року – лютий 2014 року), захищаючи ідеали демократії, відстоюючи права і свободи людини, європейське майбутнє України, у Криворізькій загальноосвітній школі І-ІІІ ступенів №55 проведено ряд тематичних заходів:

- бесіди, години спілкування з вшанування подвигу учасників Революції Гідності та пам’яті Героїв Небесної Сотні: «Україна понад усе», «Небесна Сотня у вирій відлетіла», «Майдан душі», «Янголи не вмирають»;
- тематична виставка у шкільній бібліотеці «Революція Гідності»;
- виставка фотоматеріалів, дитячих творів, малюнків: «Герої не вмирають… Просто йдуть…», «Вічна слава і пам’ять героям»;
- засідання «круглого столу» «Чи потрібен був Майдан?»;
- перегляд фільму «Зима, що нас змінила».

У 1-А та 1-Б класах пройшов урок пам’яті «День небесної сотні», під час якого першачки вперше дізналися про дії 2013-2014 років, які відбулися на Майдані. Діти декламували вірші, про людей, що загинули, відстоюючи гідність України, переглянули відео, присвячене тим подіям, вшанували хвилиною мовчання пам’ять «небесної сотні», у вправі «Мікрофон» виказали своє ставлення до подій лютого 2014р.

Школярі 3-Б класу ознайомились із історичним та суспільним значенням Революції Гідності, короткими життєписами деяких героїв Небесної Сотні. Діти читали вірші, запалили Свічку пам’яті, хвилиною мовчання вшанували пам’ять загиблих українських героїв Небесної Сотні.

Промайнули роки… Але і досі не стихає біль в серці від трагічних подій, які відбулися на Майдані у Києві. Сьогодні дітиі 4-А класу вшанували пам’ять героїв Небесної Сотні, які відстояли власним життям суверенітет України.

Учні 8-Б класу згадали усіх Героїв, які поклали свої голови за наше майбутнє. Хай пам’ять про всіх невинно убитих згуртує нас, живих, дасть нам силу та волю, мудрість і наснагу для зміцнення власної держави на власній землі.

У 10-А класі червоною ниткою звучали слова: «Вони стояли сотню днів, боролись за свободу, волю, честь і вистояли в супереч погрозам…»

<pre>
Забути кров святу не маєм права! –
Лишила слід безсмертний і терпкий…
Героям України – Слава! Слава! Слава!
І наша пам’ять – на усі віки!
</pre>

<slideshow id="72157692882854064"></slideshow>
