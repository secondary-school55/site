---
title: Подорож у країну Знань
---

Розпочалося довгоочікуване літо! Але навчання в школі продовжуються. Учні 4-А класу КЗШ №55 КМР ДО провели цікаво та пізнавально сьогоднішні уроки. В інтерактивній формі проведено математику, природознавство й основи здоров'я. Учні пригадали одне  зі складових  здоров'я людини - соціальне. Гарний настрій, не зважаючи на дощову погоду, був присутній на цьому уроці. Дітлахи, взявши участь в арт-челенджі «Веселий настрій», створили малюнки, мандруючи зі смайликом і у космосі, і у джунглях, і в океані, і  по фантастичних країнах квітів й роботів. Одночасно четвертокласники повторили теми з природознавства «Природні зони», «Сонячна система», «Океани Землі» тощо. З гарним настроєм зайнялися математикою. Виконуючи математичний квест, а саме:  розв'язуючи задачі та рівняння, обчислюючи приклади, перетворюючи величини, учні створили колаж «Наше літо». Літо вийшло у всіх різне – «хлопчаче» й «дівчаче»! Переможців у квесті не  було, бо виграли всі: мрійники, фантазери, дослідники, експериментатори, художники, дизайнери, валеологи, екологи та математики 4-А класу!

<slideshow></slideshow>