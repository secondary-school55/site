---
title: Методичний захід «Наш бренд - педмайстерніть»
---

22.03.2021 року в КЗШ № 55 КМР ДО відбувся методичний захід з елементами тренінгу «Наш бренд - педмайстерніть». Заступник директора з навчально-виховної роботи Фурт С.В. виступила модератором заходу, на якому творчою групою вчителів розкрито поняття нового професійного стандарту вчителя. Педагоги були ознайомлені з нормативною базою, умовами допуску до роботи, трудовими функціями, професійними компетентностями педагогічних працівників відповідно до кваліфікаційних категорій тощо. 

Під час вирішення ряду питань педагогами в практичній частині було  зроблено висновок до методичної казки «Метелик» В.О.Сухомлинського, визначено якості сучасного вчителя та створено його професійні компетентності, зорієнтовано увагу на основних аспектах практики роботи вчителя-предметника та класного керівника.

Застосувавши такі трудові функції «професійного стандарту педагога» як «управління освітнім процесом», «безперервний професійний розвиток» і, використавши «організаційну та інноваційну компетентності», а також  «здатність до навчання впродовж життя», намагаючись креативно підійти  до серйозних методичних питань, творчі групи склали картину-схему професійного стандарту вчителя, вкотре переконавшись, що **НАШ БРЕНД – ПЕДМАЙСТЕРНІСТЬ**.

<slideshow></slideshow>
