---
title: Заходи присвячені Дню української писемності та мови
---

Напередодні Дня української писемності та мови для учнів 5-х та 6-х класів КЗШ І-ІІІ ст. №55 було проведено цікаві заходи.

Повернувшись в минуле, ми згадали історію, поговорили про важливість української мови для сучасності.

9 листопада – це традиційне свято, яке відзначає народ та учнівство нашої школи.

Учні 5-В класу радо брали участь у конкурсі «Кращий знавець української мови», вели бесіди «Навіщо нам українська мова». Діти залюбки створювали колажі, малюючи асоціації пов’язані з українською писемністю.

Учні дізналися багато історичних фактів, а саме глибинні відомості про Нестора Літописця, «Повість минулих літ», цікавинки про українську мову.

З учнями п’ятих та шостих класів написали мовознавчі диктанти, як традиційний символ вшанування української писемності.

З захопленням п’ятикласники грали в гру «Українські мовні родзинки», згадували слова, якими вирізняється кожна місцевість. 5-Б клас майстерно показав, як за допомогою діалектизмів можна урізноманітнити наше мовлення.

Наше свято було цікавим та веселим, діти зрозуміли, що потрібно пам’ятати своє минуле, бо без минулого немає щасливого майбутнього.

<slideshow></slideshow>
