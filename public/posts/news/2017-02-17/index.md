---
title: Відкриття тренінгового кабінету
---

17.02.2017 у Криворізькій загальноосвітній школі І-ІІІ ступенів №55 відбулося урочисте відкриття тренінгового кабінету, створеного в рамках проекту «Консультування з ВІЛ/СНІДу та підтримка інституцій» за сприяння Німецького товариства міжнародного співробітництва GIZ, Федерального Уряду Німеччини та Криворізького міського голови Юрія Григоровича Вілкула.

Учасниками урочистого відкриття були почесні гості: Ботвінов Р.Г., депутат Дніпропетровської обласної ради, Степанюк С. В., помічник депутата Дніпропетровської обласної ради, Внукова А.О., заступник голови Тернівської районної ради з питань діяльності виконавчих органів ради, Горевич С.О., начальник відділу освіти виконкому Тернівської районної у місті ради та заступники директорів з виховної та навчально-виховної роботи загальноосвітніх закладів району.

Презентація тренінгового кабінету відбулася в форматі інформаційно-просвітницької подорожі до Міста Здоров’я. Під час подорожі учасники урочистого відкриття тренінгового кабінету, пройшли індивідуальний тест «Колесо здоров’я», виконали інтерактивні вправи «Вагончики здоров’я» та «Скріпки», переглянули презентацію інтерактивного освітнього інструменту «Маршрут безпеки». Із інформаційним дайджестом «Ми – за здоровий спосіб життя» учасників подорожі ознайомили учні школи – учасники шкільної агітбригади.

<youtube id="vzSCvNKG-iA"></youtube>

<slideshow id="72157680457554996"></slideshow>
