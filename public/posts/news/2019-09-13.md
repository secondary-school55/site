---
title: Малі Олімпійські Ігри
tags: [edu]
---

Спорт - немов Всесвіт. У ньому теж запалюються зірки…

У Криворізькій загальноосвітній школі І-ІІІ ступенів №55 було проведено Малі Олімпійські Ігри.

Під девізом «Швидше! Вище! Сильніше!» 13.09.2019 відбулося урочисте відкриття. Парад команд-учасниць ігор, запалений факел з олімпійським вогнем, прапор Міжнародного олімпійського комітету – усі атрибути додали церемонії відкриття особливої урочистості. Окрасою спортивного свята став виступ спортсменів школи та творчого колективу учнів, а родзинкою - театралізований виступ команди козаків-спортсменів, які продемонстрували не лише силу та спритність, а й показали артистичний талант.

Справжнє життя починається тоді, коли товаришуєш з кращими, тренуєшся з найсильнішими і не опускаєш руки тоді, коли здається, що нічого вже не можна виправити.

Гарний сонячний день! Гарний настрій у дітей! Адже сьогодні у нас свято Спорту і Здоров’я! Ми знаємо, що здоров’я – найбільший скарб у житті. А допомагає зберегти й примножити цей скарб учням 1-Б класу активне життя!

У 3-А класі пройшов Олімпійський урок, на якому в процесі перегляду презентації та мультфільму діти дізналися про історію виникнення Олімпійських ігор. Дівчата підготували та розповіли про символи ігор. Під час групової роботи учні з’ясували види спорту для зимових та літніх Олімпійських ігор. Активна фізпауза переконала третьокласників у доцільності командного духу. У кінці уроку дівчата-спортсменки порадували своїм виступом.

Одним із найголовніших критеріїв є – спорт. Тому тема виховної години в учнів 4-Б класу була присвячена спорту: «Спорт – найкорисніший замінник ліків». Мета заходу збагатити знання дітей про види спорту, їх особливості та значення; відомості про спортсменів; виховувати у дітей цінне ставлення до власного здоров’я та стимулювати бажання дбати про нього.

Єдиний урок дав змогу учням 5-Б класу ознайомитися з видатними спортсменами України та їхніми спортивними досягненнями. А також сприяв вихованню у дітей здорового способу життя, бажанню йти до перемоги, бути наполегливими у досягненні своєї мети.

У 6-Б класі був проведений урок присвячений Дню Здоров'я на тему : «Спорт, здоров'я, мир». Було розкрито значення спорту для життя людини, познайомлено школярів із відомими спортсменами Украіни, чемпіонами олімпійських ігор, показано розвиток спорту в нашому місті.

Сьогодні з самого ранку панував серед учнів і вчителів гарний настрій. Уся шкільна родина у спортивному одязі — усі пропагують ЗСП.

Єдина виховна година в 7-Б познайомила наших учнів із відомими українськими спортсменами. Діти активно обговорювали та засуджували погані звички. Наголошували на правильному харчуванні та здоровому способі життя.

Здоров’я – це одна з головних умов досягнення успіху в житті. Сьогодні в школярів 9-А класу була нагода підтвердити, що не варто витрачати даремно цей безцінний скарб, дарований природою. Ваше здоров’я – у Ваших руках.

Насичений день продовжила спортивна естафета та цікаві змагання, на яких діти проявляли свою спритність, вміння грати в команді.

<youtube id="1EIf6aw_vIw"></youtube>

<slideshow></slideshow>
