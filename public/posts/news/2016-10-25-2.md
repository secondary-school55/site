---
tags: [edu]
title: Конкурс "Міс школи 2016"
---

25 листопада 2016 року у КЗШ І-ІІІ ст. №55 відбувся конкурс "Міс школи 2016". У конкурсній програмі брали участь 14 претенденток на перемогу. Українські дівчата здавна славились своєю красою в усьому світі. Їм були притаманні неповторність, врода, світлий розум, працьовитість, ввічливість, велика шана, багата фантазія. І багатьма такими рисами наділені й наші дівчата, які брали участь у цьому святі.

Конкурс розпочався з візитної картки кожної учасниці, де вони розповідали про себе, своє захоплення, таланти.

Наступний був «конкурс українських костюмів». Вишиванка – це один із найдавніших елементів українського одягу. Її носили усі: діти, чоловіки, жінки. Особливе значення мала вишиванка, вишита руками нареченої, і подарована майбутньому чоловіку. Хрестик до хрестика – квітка. Отак, стараннями молодої дівчини і створювався неповторний шедевр, український костюм. Це нам і продемонстрували наші учасниці.

З великим піднесенням та позитивними емоціями пройшов конкурс «Мої таланти». Тут були представлені й пісні, й танці, й декламування віршів. Також був конкурс з глядачами, де вони могли заробити додаткові бали для своєї фаворитки. В «інтелектуальному конкурсі» дівчатам задали таке запитання: «Якби ви мали чарівну паличку, то які три бажання ви б здійснили?». Усі учасниці без винятку забажали миру, спокою та злагоди в країні.

Вітаємо всіх дівчат з достойною участю в конкурсі та бажаємо успіху у подальшому розвитку своїх здібностей!!

<slideshow id="72157674377342172"></slideshow>
