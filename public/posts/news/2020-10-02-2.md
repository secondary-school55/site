---
title: День працівників освіти
---

#ДЕНЬ_НАРОДЖЕННЯ_45РОКІВ

У житті багато вчителів. Кожного, хто дав певні знання, чомусь навчив, показав вірних шлях у різноманітних життєвих ситуаціях  – можна назвати вчителем. Звичайно, велике значення у житті будь-якої людини відіграють педагоги. Саме в школі починається своєрідний шлях у доросле життя.

У Криворізькій загальноосвітній школі І-ІІІ ступенів №55 День працівників освіти – 2020 відкрив двері Дню народженню закладу. Саме в цей день наш дружній колектив святкує 45-річчя школи. 

В актовій залі закладу  зібрався весь педагогічний колектив, працівники школи, пенсіонери-ветерани, щоб усім разом відсвяткувати прекрасну подію.

Усі ці роки школою керували дивовижні люди, і всі вони віддавали свої сили, розум, енергію і любов рідній школі. І ми з гордістю вимовляємо їх імена:

Кузнєцова Тамара Петрівна, вона перша відкрила двері нашої школи. Вона була вправним професіоналом багатьом вчителям, наставником, помічником, подругою, мамою.

Городецький Валерій Андрійович… Його згадують як енергійну людину, високо компетентного фахівця і викладача, з яким цікаво було спілкуватися та отримувати корисну інформацію і знання. 

Булгакова Галина  Миколаївна… Чітка логіка і невгамовний характер, кипуча енергія і високий професіоналізм, організаторські здібності та відданість своїй справі гармонійно поєднались у цій жінці.

І ось уже сьомий  рік очолює школу Горевич Людмила Володимирівна. Вона мудра і надзвичайно відповідальна, талановита людина. 

Людмила Володимирівна  визначає вектор розвитку школи. Вищу мету. Місію. Мрію. Ту  далечінь, до якої заклад прагне з року в рік. Стати найкращими, зробити освітній  простір сучасним. Але при цьому вона не забуває  й не дає забути нам історію школи.

45 років - це великий термін. Скільки подій сталося за цей період. Щось забулося, але багато що залишилося в нашій пам'яті і стало дійсно історією. Гортаючи сторінки історії школи, розглядаючи давні світлини, ми бачимо молодих вчителів. Яким натхненням сяють їхні очі! Роки летять. І в метушні справ, і в дні свят ми часто згадуємо метрів педагогічної справи, дорогих  наших ветеранів. Творчих, відповідальних, вимогливих  і водночас справедливих, щирих, принципових, а головне професіоналів  найвищого рівня.

Почесними грамотам та Подяками був відмічений трудовий шлях колективу.

Професія вчителя поєднує в собі мудрість і молодість душі, креативність і величезну енергію, доброту і суворість! 

Дорогі вчителі! Вітаємо з Днем працівників освіти. Ви стільки сил вкладаєте в свою справу, що часом забираєте свою цінну увагу у близьких. Нехай вам завжди всміхається доля, дарує міцне здоров'я та довголіття. Бажаємо здійснення найзаповітніших мрій, щоб у ваших родинах завжди панували тепло, радість та затишок. Любові вам, терпіння, щастя і благополуччя!

<slideshow></slideshow>

<pre>
Тим, хто пізнати добро допоміг,
Тим, хто відкрив для нас тайни доріг,
Тим, хто нам крила дарує щодня,
Тим, хто відкрив нам жагу пізнання
Тим, чия праця важка, непроста,
Тим, чиє слово добром пророста,
Тим, хто відкрив нам науки світання
Наші святкові і щирі вітання!
</pre>

<youtube id="vyvxUQ-KAvU"></youtube>

<youtube id="P4iQQ1fYqMM"></youtube>

<pre>
Шановні вчителі КЗШ №55 КМР ДО!
Ви даруєте дітям часточку душі,
Допомогти ви завжди їм готові,
Для вас – теплота цих радісних спогадів
І щирість кожного слова:
Нехай допомагає удача в усьому,
Нехай життя буде сонцем зігріте.
</pre>

<youtube id="CVFFkEOGvvk"></youtube>