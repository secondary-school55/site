---
tags: [edu]
title: Екскурсія до міста Кременчук
---

27.10.2016 р. учні 8-9 класів відвідали місто Кременчук. Школярі здійснили подорож до парку Миру, який розташований у нагірній частині міста. Найцікавішим для туристів є те, що саме тут знаходиться гонг Миру, подарований місту індонезійцями.

Наступною зупинкою був музей військової техніки під відкритим небом, де представлені різні військові експонати: винищувачі, танки, артилерійські снаряди, гармати.

Із великим задоволенням школярі завітали на «Кременчуцьку кондитерську фабрику Кондитерської Корпорації «ROSHEN». Учні ознайомилися з її історією, продукцією, а також дізналися про інші фабрики, що входять до складу Кондитерської Корпорації «ROSHEN». Розповідь проходила у вигляді інтерактивного спілкування, і діти мали можливість запитувати екскурсовода про те, що їх цікавить. Продовжувалась подорож у виробничому цеху, де школярі мали унікальну можливість спостерігати за процесом виробництва карамелі.

<slideshow id="72157675710587966"></slideshow>
