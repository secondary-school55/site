---
title: «Козацькі забави»
---

Оберегом кожної нації є її культура та духовні цінності, що передалися нам від пращурів. Історія українського козацтва – це одна з найвизначніших сторінок життя нашого народу. У найтяжчі часи іноземного поневолення козацтво було справжнім захисником рідної України, оборонцем віри, моралі та державницьких традицій; здійснювало вплив на європейську історію. Саме з цих сміливих чоловіків вийшли відомі всьому світу діячі національного відродження та визвольного руху України. Й донині нащадки козаків розвивають найкращі традиції наших предків, що є для нас зразком доблесті й відданості Україні.

11.10.2019 теплий осінній день, багатий, щедрий, різнокольоровий зібрав учнів 9-11 класів у шкільному спортзалі.

В епіцентрі заходів, присвячених Дню захисника України, Криворізької загальноосвітньої школи І-ІІІ ступенів №55 традиційні «Козацькі забави» з елементами гри «Сокіл»(«Джура»).

З метою виховання пошани до історичного минулого, осмислення своєї особистості як частини великого українського народу, морального та фізичного загартовування школярів значну частину козацьких розваг складала смуга перешкод:

-   козацький марш;
-   купини;
-   пластун;
-   маятник;
-   колода.

14 жовтня вшановуємо тих, хто захищав рідну землю. Переконані, що у пам’яті українців завжди залишаться люди, які боронили рідну землю, з гідністю виконали свій військовий і громадський обов’язок.

Тож вітаємо всіх козаків із цим радісним святом і бажаємо міцного здоров'я, щастя, наснаги у відродженні найкращих національних традицій, плідної праці на благо народу, задля слави нашої рідної України!

<slideshow></slideshow>
