---
title: Інформаційна зустріч
tags: [edu]
---

23 квітня 2018 року службою у справах дітей виконкому Тернівської районної у місті ради на базі Криворізької загальноосвітньої школи І-ІІІ ступенів № 55 була проведена інформаційна зустріч з метою профілактики правопорушень серед учнівської молоді.

Тема зустрічі: «Від безвідповідальності до злочину один крок».

У ході активного діалогу з учнями було визначено моменти відповідальної та безвідповідальної поведінки, до чого така поведінка може призвести. Обговорено причини правопорушень та їх наслідки. Також, у ході зустрічі було висвітлено види відповідальності, з якого віку вона настає та яка існує міра покарання для різних типів злочину.

Головний обов’язок кожного громадянина – неухильно дотримуватись норм Конституції та інших законів України, не посягати на права і свободи, честь і гідність інших людей; шанувати і поважати державні символи України; не завдавати шкоди природі, історико-культурній спадщині.

Немає прав без обов’язків, немає обов’язків без прав. Кожна людина несе відповідальність за свої дії та вчинки. Тому треба завжди пам’ятати про можливі наслідки своєї поведінки і робити правильний вибір на шляху до щасливого майбутнього.

<slideshow id="72157694208521101"></slideshow>
