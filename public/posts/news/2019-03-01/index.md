---
title: Сторітелінг «Педагогічний досвід Криворізької загальноосвітньої школи І–ІІІ ступенів № 55 щодо організації ефективної роботи патріотичного спрямування»
tags: [edu]
---

01.03.2019 Криворізька загальноосвітня школа І-ІІІ ступенів №55 гостинно зустріла учасників сторітелінгу «Педагогічний досвід Криворізької загальноосвітньої школи І–ІІІ ступенів № 55 щодо організації ефективної роботи патріотичного спрямування».

Присутніми на засіданні були:

- члени районного координаційного Центру з національно-патріотичного виховання дітей та молоді;
- директори закладів позашкільної освіти;
- методисти та завідувачі відділами закладів позашкільної освіти;
- заступники директорів з виховної роботи закладів загальної середньої та позашкільної освіти.

Тема сторітелінгу обрана з метою активізації педагогів на творчий пошук найоптимальніших засобів та прийомів національно-патріотичного виховання, розширення нових можливостей виховної роботи та їх реалізації; формування патріотичного світогляду вчителів, підвищення їх методичного рівня з питань реалізації ідей Концепції національно-патріотичного виховання дітей та молоді.

Познайомитися з досвідом роботи закладу завітали почесні гості:

- **Алла Олександрівна Внукова** – заступник голови районної у місті ради з питань діяльності виконавчих органів ради, голова районного координаційного Центру з національно-патріотичного виховання дітей та молоді;
- **Галина Михайлівна Мотижинець** – головний спеціаліст департаменту освіти і науки виконкому Криворізької міської ради;
- **Сергій Олександрович Горевич** – начальник відділу освіти виконкому Тернівської районної у місті ради.

Було презентовано роботу педагогічного колективу щодо впровадження в практику діяльності ключових підходів до організації національно-патріотичного виховання школярів в умовах розбудови Нової української школи.

Учасники взяли участь у брейнстормі «Творчі майстерні з виготовлення символічних оберегів весняного циклу», де створили колективний колаж «Весела Масляна».

Захоплюючими стали забави «Масляна гуляє — козаків збирає», які подарували глядачам веселий настрій та атмосферу козацьких часів.

Наступний брейнстром проходив у стилі народних масничних гулянь «Масляна-масниця сміється, веселиться…». Глядачі занурилися до екскурсу з історії виникнення Масниці, до джерел українських звичаїв та традицій, а щирі побажання від артистів надовго залишать у них спогади про теплу родинну атмосферу нашої школи.

<slideshow></slideshow>
