---
title: Джура "Добрі Справи"
---

21 листопада в Україні відзначають День Гідності та Свободи. Цей день — це вшанування тих подій в історії сучасної України, які змінили життя українців, їх бачення світу, своєї держави і себе.

У рамках відзначення Дня Гідності та Свободи в КЗШ №55 КМР ДО рій «Петра Сагайдачного» провів годину спілкування «Україна — територія гідності та свободи», а також патріотичні читання «Кривава ціна українського хліба 20-30-х років ХХ століття». Хвилиною мовчання вшанували пам’ять загиблих учасників Революції Гідності, військовослужбовців, добровольців, волонтерів, які віддали своє життя за Україну в ході проведення АТО.

На великій перерві в 5-Б класі роєм «Петра Сагайдачного» було проведено флешмоб «Україна єдина». За допомогою синьої та жовтої ниток від руки до руки школярі об’єднали себе в єдиний гурт, що створило атмосферу єдності, спільності, дружби і, як наслідок, радості.

За ініціативою рою проведена акція «Україна починається з тебе», в ході якої було  розповсюджено серед однолітків  буклети «Що ви знаєте  про День Гідності та Свободи?». За допомогою тестів кожен бажаючий мав змогу перевірити свої знання з  історії Помаранчевої революції та Революції Гідності.

Вічна пам'ять і шана Героям, які положили життя заради перемоги Української Революції гідності!

<slideshow></slideshow>

З метою вшанування пам’яті жертв голодомору, поваги до її історичного минулого та збереження державних традицій  рій «Петра  Сагайдачного» КЗШ №55 КМР ДО до цього дня готувався заздалегідь. Діти робили свічки пам’яті, на яких була інформація про ці далекі страшні роки. На підтвердження того було переглянуто фільми «Голодомор», «Зернятка надії», «Пам’яті Голодомору для дітей України». У шкільній бібліотеці організував виставку фотоматеріалів та публіцистичної літератури «І пам’яті свіча не згасне…», яку відвідали учні школи. У класі пройшла година пам’яті і скорботи «Голодомор – біль душі і пам’ять серця». Учні читали вірші, спогади очевидців тієї страшної трагедії, переглянули відеоролики Українського інституту національної пам’яті «Історія гідності. Голодомори» та «Де б ти не був, вшануй померлих від голоду!».  Пройшли по класам та запросили о 16-й годині приєднатися до Всеукраїнської акції «Запали свічку пам’яті усім померлим від голоду».   Кожен був упевнений, що «не дадуть згасити свічку пам’яті тих часів».

<slideshow id="*2"></slideshow>

Волонтерство – доброчинна діяльність, яка робить нас людянішими, виховує патріотичні почуття та формує розуміння свого місця на Землі, тому міжнародний день волонтерів в рої «Петра Сагайдачного» пройшов  під девізом: «Будь там, де ти дійсно потрібен, роби те, чим зможеш пишатися!». Із метою підтримки та сприянню волонтерському руху було проведено  засідання круглого столу «Між титанами духу й титанами зброї», під час якого роєві обмінювались думками про значення волонтерського руху, та як допомогти українським військовим та сім’ям тимчасово переміщених осіб із зони АТО; також в цей день  провели     конкурс малюнків «Волонтерство очима дітей». 

«Нехай в Україні буде мир!», «Допоможемо бійцям!», «Повертайтесь додому живими!» - ці та інші гасла чуємо щодня у школі, на вулиці, у соціальних мережах. Люди збирають кошти, відправляють ліки, речі й листи в зону АТО, з радістю зустрічають своїх героїв, котрі повернулися зі Сходу.

Не залишились осторонь у цій справі й Рій навчального закладу КЗШ №55 КМР ДО «Петра Сагайдачного». Разом з іншими загонами роєві  в цей день  писали листи військовим, готували малюнки, збирали солодощі, щоб хоч трохи передати святкову атмосферу та зігріти душі і серця військових у зоні АТО з турботою та вдячністю за мир, який вони для нас виборюють.   Віримо, що ці послання підтримають наших воїнів та подарують віру в щасливе майбутнє!

<slideshow id="*3"></slideshow>

06.12.2020 р. на виховній годині рій «Петра Сагайдачного» КЗШ №55 КМР ДО переглянув презентації з історії української армії, відеоматеріали, хроніки військових подій. Слухали інформацію, підготовлену роєвцями   про стан сучасної армії та Збройних Сил України, про події в АТО, читали вірші, готували привітання своїм батькам та виготовили листівки для учасників АТО. Увічнили хвилиною мовчання пам'ять загиблих воїнів АТО. Під кінець дня провели військово-спортивне змаганнях «Нащадки козацької слави». Під час проведення різноманітних та цікавих конкурсів хлопці показали свою спритність, швидкість, витривалість, силу та згуртованість.

<slideshow id="*4"></slideshow>

14 грудня в Україні вшановують учасників ліквідації наслідків аварії на Чорнобильській АЕС – людей, які ціною свого життя і здоров’я змогли зупинити та обмежити руйнівну силу найбільшої техногенної катастрофи ХХ століття, що сталася 26 квітня 1986 року. Рій «Петра Сагайдачного»  КЗШ №55 КМР ДО також провів  засідання круглого столу  «Чорнобильське лихо в пам’яті народній». Данина  пам'яті тим, хто причетний до ліквідації катастрофи. Хвилиною мовчання вшанували героїв-ліквідаторів, яких вже немає.

<slideshow id="*5"></slideshow>

#УДЦНПВ #dzhura_2021 #kr_Джура_2021 #kr_Джура_Добрі_справи