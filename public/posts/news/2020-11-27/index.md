---
title: Заходи до роковин Голодомору
---

Голодомор 1932-1933 років – страшна трагедія в історії нашої держави, яка забрала життя мільйонів людей. Невідома навіть точна цифра. Щоб не повторилися такі події, ми повинні знати і пам’ятати про них.

Напередодні Всеукраїнської акції «Запали свічку пам’яті померлим від голоду», приуроченій  річниці Голодомору 1932-1933 років в Україні, в Криворізькій ЗОШ І-ІІІ ступенів №55 пройшло ряд заходів.

Вчителем історії Рзаєвою Н.О. проведені години спілкування, круглі столи «Моторошні дні в історії українського народу». Проведено урок-реквієм вшанування пам'яті безневинно померлих українців у 1932-1933    роках "Запалюємо пам'яті свічу". В шкільній бібліотеці протягом тижня діти переглядали книжкову виставку «Голодний 1933-й», мали змогу ознайомитися з книгою  пам’яті жертв голодомору 1932-1933 років по Дніпропетровській області та знайти там прізвища своїх родичів, які у ті страшні моторошні дні померли від голодної смерті. Проведено виставку стіннівок «Пам’ятаємо минуле». Учні 8-11 класів читали вірші, спогади очевидців тієї страшної трагедії, переглянули відеоролик Українського інституту національної пам’яті «Історія гідності. Голодомори», «Де б ти  не був – вшануй померлих від голоду!» Завершився день скорботи виховним заходом «Запалимо свічки пам’яті».

<slideshow></slideshow>
