---
title: Благодійна акція «Підтримаємо бойовий дух наших військовослужбовців»
---

Не будучи байдужими, учнівський та педагогічний колективи разом із батьківською громадськістю Киворізької загальноосвітньої школи І-ІІІ ступенів №55 приєдналися до щорічної благодійної акції «Підтримаємо бойовий дух наших військовослужбовців», яка проводиться напередодні державного свята – Дня захисника України за ініціативи Криворізької міської профспілкової організації «Солідарність».

Кожен клас зібрав посилку із солодощами та вітанням, оберегами та малюнками. Серед благодійного вантажу: печиво, цукор, крупи, чай, теплі речі та листівки з побажанням повернутися живими.

Під гаслом: «Ми чекаємо Вас. Вертайтеся живими!» посилки були передані для підтримки Криворізьких військовослужбовців 17-ї окремої танкової бригади військової частини №А3283, в/ч Т-1936, батальйони 78,227, що перебувають в зоні операції об’єднаних сил у Донецькій та Луганській областях.

Усвідомлення школярами того, що великі справи починаються з маленьких вчинків призводить не лише до конкретних дій, але й до набуття позитивного досвіду громадської співучасті.
Не можна залишатись осторонь, адже вони на Сході, аби у нас був мир».

<slideshow></slideshow>
