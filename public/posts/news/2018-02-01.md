---
tags: [edu]
title: Інтелектуальна гра «Розумники й розумниці»
---

Протягом останнього тижня січня в Криворізькій загальноосвітній школі І-ІІІ ст. №55 було проведено інтелектуальну гру «Розумники й розумниці» для учнів початкових класів.

Конкурсантам були запропоновані різні цікаві завдання (візитна картка, загадки для кмітливих, літературний герой, вікторина цікавих запитань, конкурс "Впізнай героя", музичний конкурс).

Розумники та розумниці 2, 3, 4 класів проявили неабияку активність.

Під час гри діти показали глибокі знання й логічне мислення з природи, української мови, математики, англійської мови.

Було використано багато ілюстрованого матеріалу та унаочнення. Це допомогло школярам не тільки почути, але й побачити предмет питання. В інтелектуальних змаганнях брали участь не лише гравці, але й присутні глядачі. Це створило позитивну атмосферу та прекрасний настрій під час гри.

Діти продемонстрували свою кмітливість, розум, прагнення до перемоги та взаємодопомоги.
Після завершення учні отримали багато позитивних емоцій.

<youtube id="uxmtKPLSgRA"></youtube>

<slideshow id="72157692180148434"></slideshow>
