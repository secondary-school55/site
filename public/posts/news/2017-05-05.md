---
tags: [edu]
title: Заходи до Дня пам'яті і примирення та з нагоди 72-ї річниці Перемоги над нацизмом у Другій світовій війні
---

05.05.2017 у КЗШ І-ІІІ ст. № 55 було проведено ряд заходів, присвячених Дню пам'яті і примирення та з нагоди 72-ї річниці Перемоги над нацизмом у Другій світовій війні.

Безсмертя! Яке коротке життя і яке вічне слово! Їх, хто прийняв вогонь на себе в ім’я завтрашнього дня, в ім’я життя на цій землі, мільйони. Цими словами розпочалася загальношкільна лінійка «Спасибі від дітей ми скажемо ветеранам», де було представлено виступ шкільної агітбригади, учні вшановували пам’ять загиблих хвилиною мовчання.

Класні керівники 1-4 класів провели Єдину виховну годину «Розповім про дідуся-ветерана», присвячену 72-ї річниці Перемоги над нацизмом у Другій світовій війні. До уваги дітей були представлені основні історичні події Великої Вітчизняної війни. Учні декламували вірші, присвячені цій пам’ятній даті, з великим захопленням розповідали про героїчні подвиги своїх прадідів та прабабусь, які захищали нашу Батьківщину, переглянули відеоматеріал.

Для учнів 5-11 класів було проведено урок мужності «Вони подарували нам майбутнє», присвячений пам'яті жертв Другої світової війни. Діти ознайомилися з героїчними сторінками історії нашої країни, переглянули відеозапис про воєнні роки, декламували вірші, продемонстрували тематичні малюнки. На завершення уроку оголошена хвилина мовчання як маленька часточка великої данини пошани полеглим.

Героїв береже земля. Героїв, загиблих у боях, пам’ятають люди. Голуба планета крутиться, одне покоління змінює інше. Але з вуст у вуста, від серця до серця тягнеться ниточка спогадів про легендарну боротьбу за життя нашої Батьківщини.

Ми землю любимо свою- Красиву і величну, Яку в жорстокому бою Нам зберегли навічно. Хай пам’ять знову нас веде В роки далекі, грізні. За все «спасибі» від дітей Ми кажемо Вітчизні!

<slideshow id="72157680720485562"></slideshow>
