---
title: Міжнародний День відмови від паління 2019 – шанс побороти шкідливу звичку
---

Міжнародний день відмови від паління святкується щороку в третій четвер листопада. Цьогоріч цей день припав на четвер, 21 листопада 2019 року. День відмови від паління – свято відносно молоде: його затвердили лише в 1977 році за ініціативи Американського онкологічного товариства, яке наполягало на шкоді паління на здоров'я людини. Як свідчить статистика, 90% смертей від раку легенів були обумовлені тим, що людина палила. Міжнародний день відмови від паління ставить перед собою мету перешкоджати тютюновій залежності у людей, активізувати боротьбу з палінням і поширювати інформацію про вплив тютюну на здоров'я. різними організаціями

У рамках цього дня в **Криворізькій загальноосвітній школі І-ІІІ ступенів №55** було проведено килим думок «Киньте згубну звичку вже сьогодні!». Виховний захід покликаний повідомити учням про те, наскільки небезпечне куріння й якої шкоди воно завдає організму.

Діти наголосили, що тютюнопаління останнім часом набуло планетарного характеру і стало важливою екологічною проблемою. Сучасна молодь вступає в життя не тільки в період бурхливого розвитку науки й техніки, а й у період негативного впливу на здоров`я низки чинників. Перше місце серед них посідає тютюнопаління, шкідлива дія якого відчувається не відразу, а поступово. Паління та його вплив на організм стали сьогодні медичною та соціальною проблемою.

Багато хто не знає достатньою мірою про шкоду й усі наслідки цього виду наркоманії. Не варто нехтувати цим, слід активно формувати суспільну думку, що засуджує паління. Адже від того, який вибір зробить молодь, залежить наше майбутнє.

<slideshow></slideshow>
