---
tags: [edu]
title: Школа, де кожен успішний
---

29 листопада 2016 року КЗШ І – ІІІ ст. №55 запросила гостей – заступників директорів з виховної роботи Тернівського району на семінар. У «творчій методичній майстерні» школи було розглянуто питання та активізовано роботу по набуттю практичних умінь та навичок з теми «Використання інформаційно-комунікативних технологій у створенні моделі «Партнерство в позашкільній освіті та виховній роботі».

Перед сучасною школою життя ставить завдання, які з одного боку є традиційними: навчити, сформувати, виховати… З іншого боку – світ, в якому доведеться жити учням, змінюється набагато швидше ніж сама школа. Щоб створити умови для розвитку дитини, варто постійно змінювати саму школу, прагнути постійного осучаснення навчального закладу. А тому усьому педагогічному колективу школи перш за все варто прагнути до постійного власного розвитку та змін, які вимагає саме життя. Про це зауважила директор школи – **Горевич Людмила Володимирівна** під час інформаційно –презентаційного блоку, яким відкрила семінар та виступила його модератором. У своєму виступі вона презентувала грані вдосконалення виховного простору Криворізької загальноосвітньої школи І – ІІІ ст. № 55., акцентувала увагу на безмежних можливостях інформаційно-комунікативних технологій у вдосконаленні виховного простору загальноосвітнього навчального закладу; поділилася траєкторією успіху та творчого зростання педагогічного та учнівського колективу КЗШ І – ІІІ ст. № 55.

Новий час – нові можливості.

Спроба звести освіту лише до навчання суперечить усьому досвіду світової педагогіки. Українське суспільство потребує від школи орієнтації на формування високоморальної особистості, виховання духовності молодого покоління, що здатне втілити у життя надію на гідне майбутнє. Усвідомлюючи потреби сучасності, наша школа у своїй роботі звертає велику увагу не тільки на надання міцних основ знань з різних предметів, але і на формування всебічно розвиненої, духовно і морально зрілої особистості. Саме про сучасні етапи становлення та розвитку напрямків виховної роботи закладу і доповіла заступник директора з виховної роботи **Алтинбаєва Лариса Миколаївна**.

Людину можна пізнати по тих книгах, які вона читає. Розвиток науки дозволяє нам використовувати не тільки книги, а й сучасні електронні засоби навчання. Шкільні кабінети інформаційно-комунікаційних технологій використовуються не тільки для викладання інформатики. Там проходять і інші уроки. А ще – це лабораторія, яка інформує педагогічну, учнівську та батьківську громадськість про найважливіші події шкільного життя.

У сучасному житті ми не уявляємо себе без Інтернету, спілкування у соціальних мережах. Здається, що без цього життя стає сумнішим, бо саме через спілкування дізнаємося про корисні та цікаві речі. Соціальна мережа дає можливість спілкуватися учителю з учнями та батьками у позаурочний час. **Старікова Наталя Анатоліївна**, учитель початкових класів, поділилася досвідом використання блогу у роботі класного керівника. Блог є ефективним для діагностування важливих напрямків виховного впливу на учнів та планування виховного процесу в цілому. Інтернет ресурс виступає у якості консультанта.

- _Публіцистика — це секундна стрілка годинника... Вона фіксує швидкоплинні миттєвості життя, намагається вплинути на його життя. (Георгій Марков)_
- _Хто володіє інформацією, той володіє світом. (Натан Ротшильд)_

**Іванова Ірина Миколаївна**, головний редактор шкільної газети «Веселка» презентувала досвід роботи школи по діяльності шкільного пресцентру, під час якого висвітлила, як за допомогою шкільної преси здійснюється збагачення інтелектуально-духовного середовища закладу. Шкільна газета "Веселка" виконує важливу культурологічну функцію, адже проблематика матеріалів, які в ній публікуються, сприяє розвиткові демократичних засад учнівського й педагогічного колективів.

Плідна співпраця і невимушене спілкування з учнями та усіма бажаючими – і є передумова створення власного блогу. Тому саме за допомогою блогу людина може висвітлювати свої погляди, ділитися та отримувати інформацію у електронному вигляді і здобувати прихильність шкільної інтернет-аудиторії. А як саме створити та вести учительський блог, довідатися про його можливості цікаво було дізнатися з майстер-класу **Лівак Вікторії Вікторівни**, учителя математики та інформатики.

У стрімкий час комп'ютерних технологій та цифрових освітніх ресурсів неабиякого значення відіграє їх використання у виховній роботі закладів освіти, - підсумувала **Калюжна Людмила Дмитрівна**, голова районної координаційно-методичної ради з питань позашкільної освіти та виховної роботи. Вона також наголосила на тому, що інформаційно-комунікативні технології – вимога часу, передумова у створенні моделі «Партнерство в позашкільній освіті та виховній роботі».

<slideshow id="72157673263048054"></slideshow>
