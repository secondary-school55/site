---
title: Онлайн–конкурс «Безпечна дорога до школи»
tags: [edu]
---

Дорога до школи! Усім дітям вона така знайома, що з заплющеними очима можна по ній пройти! Та виявляється, що не завжди буває безпечною, оскільки комусь треба переходити проїжджу частину вулиці, комусь — залізничну колію, а ще комусь — перетнути сквер чи парк... А тому існує небезпека, що загрожує здоров’ю та життю.

Школярі Криворізької загальноосвітньої школи І-ІІІ ст. №55 вчаться безпечно переходити дорогу, знайомляться з правилами дорожнього руху. Адже завжди потрібно пам’ятати про ПДР та на кожній дорозі дотримуватися них, щоб уникнути небезпеки.

Учні 3–Б класу долучилися до Всеукраїнського місячника «Увага! Діти на дорозі!» та взяли участь в онлайн–конкурсі «Безпечна дорога до школи», який був спрямований на покращення знань правил дорожнього руху, підвищення рівня безпеки, правової свідомості та відповідальності учасників дорожнього руху в Україні. Діти показали чудові результати, проявили інтелектуальні здібності, уміння глибоко мислити, долати труднощі, змагаючись з гідними суперниками. Третьокласники переконалися, що знання правил дорожнього руху, уважність, обережність на дорогах – це запорука власної безпеки.

<pre>
Рух - це життя, - сказав філософ древній…
Це шлях до того, щоб пізнати світ,
Дорожній рух – це складова прогресу,
Що формувався довгі сотні літ.
Дорожній рух – це швидкість в плині часу.
Дорожній рух – як помічник  людини.
Та небезпечний він без правил траси,
І пам’ятати слід про це щоднини!
</pre>

<slideshow id="72157701464857304"></slideshow>
