---
title: Курси для вчителів початкової школи
---

2 березня в Тернівському районі на базі КЗШ І-ІІІ ст.№55 розпочали роботу курси підвищення кваліфікації вчителів, що будуть викладати в 1 класі в 2018 році. Мета курсів — ознайомити педагогів з теоретичними засадами Нової української школи, зі змістом нового Державного стандарту, Концепцією НУШ та методиками компетентнісного навчання. Світ змінюється — змінюється й освіта. Сучасні діти потребують нових методів та прийомів навчання, від пасивного сприйняття інформації до активного залучення в освітній процес навчання, для формування практичних навичок. Саме вирішенню цих проблем сприяв тренінг, який проходив протягом двох днів у вищезазначеному навчальному закладі. Його учасники активно співпрацювали в групах, опановуючи сучасні методики навчання учнів початкових класів та організацію освітнього середовища на засадах компетентнісного, діяльнісного підходів та принципів “педагогіки партнерства”. Запропоновані слухачам курсів форми роботи сприяли плідному діалогу та спонукали до подальшого використання у своїй роботі.

<slideshow id="72157692427023421"></slideshow>
