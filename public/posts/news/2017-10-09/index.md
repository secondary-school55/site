---
tags: [edu]
title: Благодійна акція «Підтримаємо бойовий дух наших захисників»
---

З метою підтримки криворізьких військовослужбовців 17-ї окремої танкової бригади військової частини №А3283, що перебуває в зоні АТО, учні, батьки, вчителі КЗШ І-ІІІ ст.№55 взяли активну участь у щорічній благодійній акції «Підтримаємо бойовий дух наших захисників» до святкування Дня Захисника України 14.10.2017 року.

До акції долучилася уся дружня шкільна родина. Дуже важливо донести часточку домашнього тепла, затишку та любові до українських захисників, які попри негоду, втому та бажання потрапити додому, мужньо стоять на передовій у зоні проведення антитерористичної операції.

09.10.2017 року за підтримки організаторів Криворізької міської профспілкової організації «Солідарність» школою було зібрано та передано посилки з теплими шкарпетками, українськими прапорами, солодощами, оберегами, малюнками, листами солдатам.

За словами очевидців подій у зоні АТО, бійці досить трепетно сприймають кожен лист, малюнок чи оберіг, зроблений дитячими руками. А теплі шкарпетки та солодощі стануть у нагоді при холодах.

Можливо, саме наш оберіг та турбота допоможуть зберегти життя і повернутися додому живим і здоровим.

<youtube id="vXUidEZ8-1Q"></youtube>

<slideshow id="72157689296335876"></slideshow>
