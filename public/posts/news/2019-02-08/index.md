---
title: Тиждень математики, фізики та інформатики
tags: [edu]
---

Стало доброю традицією у нашій школі проводити предметні тижні. Ця форма роботи з дітьми формує у наших учнів інтерес до здобуття нових знань з різних навчальних дисциплін. Це дійсно корисно, вносить різноманітність у шкільне життя. Девізом тижня стали слова: «Тисячі шляхів ведуть до помилки, але лише один – до істини».

Мета тижня – привернути увагу учнів до точних наук, показати їх красу, практичну спрямованість, ознайомити з маловідомими математичними фактами, фізичними явищами, розвивати інформаційну культуру учнів, показати значущість і роль математики, фізики, інформатики в сучасному динамічному суспільстві.

Вчителі-предметники спланували роботу так, щоб заходи були цікавими корисними, сприяли інтелектуальному та творчому розвитку учнів.

Так протягом тижня було проведено:

- математичний турнір «Незвичайні дроби» в 5-му класі;
- веб-квест «Золота теорема геометрії» в 8-9 класах;
- тематичний захід «Математична показуха» в 11 класі;
- експеримент-шоу «Фізичний лайфхак з теми «Звук»» в 10 класі;
- урок-кейс з інформатики «Технічна лабораторія» в 7 класі;
- інтегрований урок з інформатики та української мови «Рекламне агенство».

Тиждень математики, фізики та інформатики посприяв розширенню наукового світогляду, переконав вихованців що ці «сухі» предмети можуть бути цікавими і потрібними.

<slideshow></slideshow>
