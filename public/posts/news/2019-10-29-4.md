---
title: Психологічний тренінг «Приручи своїх драконів»
---

29.10.2019 у 5-В класі Криворізької загальноосвітньої школи І-ІІІ ступенів №55 відбувся психологічний тренінг «Приручи своїх драконів». Діти із задоволенням брали участь у вправах-тренінгах, наприклад, «Символ успіху», «Ми», «Комплімент», психологічній грі «Інтерв’ю», що розвивають позитивну я-концепцію. Учні дізналися, що кожна людина має своїх «драконів», яких потрібно прийняти й приручити. «Дракони», а це негативні якості характеру людини, заважають у житті, спілкуванні з людьми, досягненні поставленої мети. Психологічні вправи сприяють розвитку самосвідомості, самоприйняття, що є передумовою до успішного життя в соціумі.

Діти з задоволенням відшукували своїх «драконів» та намагалися приборкати їх, налагоджували емоційний контакт з однокласниками, усвідомили себе як особистості.

<slideshow></slideshow>
