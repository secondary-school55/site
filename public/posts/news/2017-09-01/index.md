---
tags: [edu]
title: Перший дзвоник
---

Святково та урочисто розпочався сьогодні для усієї шкільної родини Криворізької загальноосвітньої школи І-ІІІ ст. № 55 новий навчальний рік. 1 вересня 57 першачків вирушило в цікаву подорож Країною Знань.

Свято розпочалося святковою лінійкою. Цікавим та веселим був флешмоб, який підготували учні перших та одинадцятих класів. Традиційно було передано «Вінок знань» класним керівникам Старіковій Наталії Анатоліївні та Юшко Аллі Анатоліївні.

Перший урок у 1-А та 1-Б класах пройшов пізнавально та весело. Учні вирушили в цікаву подорож. Рухаючись від зупинки до зупинки, школярі знайомились з народною і державною символікою, грали в ігри, слухали пісні, читали вірші.

Групова робота допомогла пізнати, що таке патріот. У кінці уроку учні створили квітучу галявину "Діти - квіти України".

Привітали першокласників і малята з дитячого садочка. Настрій у всіх був радісний, піднесений!

Школа привітно відчинила свої двері учням 2-х класів. Перший урок «З Україною у серці» був присвячений вихованню патріотичних почуттів, повазі до символів нашої держави, націлений на поглиблення знання учнів про нашу Україну.

Діти із задоволенням декламували вірші про Батьківщину, взяли участь у вікторині, із цікавістю подорожували сторінками усного журналу.

<pre>
Є край, де найкращі у світі пісні
І цвітом чарує калина,
Де сонечко вперше всміхнулось мені
Це дім – моя Україна!
</pre>

В атмосфері доброти, взаєморозуміння пройшов перший урок «Діти єднають Україну» у 3-х класах.

Метою заходу було виявити в дітей, їхніх батьків найкращі риси характеру та викликати бажання служити українському народу, Батьківщині. В дружньому колі діти вчилися не соромитися приймати допомогу від інших і самими бути ініціаторами добрих справ.

Ось і розпочався новий навчальний рік… Учні 4 – А та 4-Б класів активно взяли участь у грі-квесті, яка була проведена під час першого уроку. Діти із захопленням виконували цікаві завдання, працюючи в групах. Під час квесту дітлахи відвідали станції «Мова – душа народу», «Пам’ятаємо про минуле», «Держава в центрі Європи», «Славні сини та дочки України», розгадували кросворд, складали прислів’я і вірші з розрізнених слів, розшифровували назви квітів у віночку. Мандрували станціями «Держава в центрі Європи», «Йдемо у майбутнє, пам’ятаючи про минуле», «Мова душа народу», «7 чудес України».

Діти з почуттям гордості за рідну землю висловлювали свої думки та бажання найкращого нашій країні.

Наші п’ятикласники – майбутнє України. Тож своїми знаннями, працею, здобутками вони вчилися підносити її культуру, бути гідними своїх предків, любити рідну землю, берегти волю і незалежність України, поважати наш народ і нашу мелодійну мову.

Для учнів шостих класів тема першого уроку звучала так: «Моя країна у співдружності європейських народів». Діти ознайомилися із загальноєвропейськими цінностями та традиціями, місцем та значенням України у світі. Разом зробили висновок, що серед великої кількості країн Україна теж має чим пишатись. Але заради щасливого майбутнього, віри в краще, миру та злагоди на всій планеті кожен особисто має докладати усіх зусиль. І над Україною ще обов'язково розійдуться хмари, і мирне, погідне, блакитне небо та радісне сонце замайорять яскравим стягом над просторами нашої землі, у самому серці Європи…

Перший урок у дев’ятих класах пройшов за темою «Ми – європейці: реальність та перспективи».

Учні поглибили знання про Європейський Союз; обговоренні європейські цінності, перераховані основні принципи толерантності. Ознайомлення Історичними довідками: Євроінтеграція України – це інтеграція в європейські організаційні структури: Європейський Союз, Шенгенська угода, Рада Європи тощо. Україна вже є повноправним членом багатьох загальноєвропейських організацій.

Учні працювали з географічною картою Європи.

Завдання для учнів: скориставшись картою Європи, визначити географічне положення країн-членів Європейського Союзу та їх столиці.

Виконали вправу «Мовна розминка».

Кожна країна-член ЄС має свою державну мову. Наразі, 24 мови рівноправно використовуються та визнані офіційними мовами Європейського Союзу. Учні на уроці вели діалог, були активні.

«Ми-европейці!» під таким девізом розпочався перший урок «Європа очима українців» просто неба для учнів 10-а класу КЗШ №55.

Учні поповнили знання про Європейський Союз та його символіку, приналежність нашої держави до європейської сім’ї народів.

Зрозуміли причетність до європейських цінностей. Десятикласники проявили повагу та гордість до держави, до українського народу, до рідного краю, до національних, духовних, культурних надбань європейських народів, показали, що є свідомими громадянами України та Європи.

<youtube id="fx7dvgj8XQc"></youtube>

<slideshow id="72157686039005053"></slideshow>

<slideshow id="72157684743864382"></slideshow>
