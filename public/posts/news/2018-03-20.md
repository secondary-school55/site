---
title: Об’єднані любов’ю до України всі волонтери Криворіжжя
---

Понад 200 юних волонтерів та їх педагогів-керівників з усіх районів міста гостинно зустрічав Тернівський район. Саме тут 20 березня 2018 року на базі Криворізької загальноосвітньої школи І-ІІ ступенів №27 відбувся міський ярмарок волонтерських справ у рамках міського марафону патріотичних заходів «Об’єднані любов’ю до України».

На міський ярмарок волонтерських справ зібралися волонтери з усіх куточків нашого міста – від Інгульця до Тернів. Це учні, які творять добро й не залишають без своєї уваги маленьких дітлахів, ветеранів війни та праці, воїнів АТО й усіх, кому потрібна допомога. Їх серця завжди відкриті для благодійності!

Разом із волонтерами на міський ярмарок волонтерських справ завітали Мотижинець Галина Михайлівна, головний спеціаліст відділу дошкільної, середньої, позашкільної освіти, виховної роботи та охорони дитинства управління освіти і науки виконкому міської ради, Дудник-Тітаренко Марина Юріївна, методист КЗ «Інноваційно-методичний центр», Борисюк Людмила Василівна, завідувач координаційно-методичного відділу КПНЗ «МПДЮТ «Горицвіт» КМР, Куц Тетяна Миколаївна, директор БФ «Ор-Авнер», Самойленко Вікторія Андріївна, керівник координаційного центру допомоги учасникам АТО та членам їх сімей у місті Кривому Розі.

Волонтерів Тернівського району на ярмарку представляв волонтерський загін Криворізької загальноосвітньої школи І-ІІІ ст. № 55. Емоційним був творчий виступ «Дім, який будують волонтери», де наші учні у сценічній формі доводили важливість своїх добрих справ.

Учнівський та педагогічний колективи нашого закладу нагороджені грамотами управління освіти і науки виконкому Криворізької міської ради та були відзначені благодійним фондом «Ор-Авнер», координаційним центром допомоги учасникам АТО та членам їх сімей у місті Кривому Розі за співпрацю у волонтерській діяльності.

Фіналом Міського ярмарку волонтерських справ став Гімн волонтера, який дружньо співали всі волонтери Криворіжжя.

<slideshow id="72157691680459992"></slideshow>
