---
title: Міжнародний день рідної мови
---

21 лютого відзначається Міжнародний день рідної мови. З нагоди святкування у школі організовано та проведено відкриті уроки на тему: “Рідна мова – диво калинове” та книжкову виставку. Проведено мовно-патріотичний калейдоскоп «Серце нації б’ється у слові», мовно-літературна гра «Квітни, мова наша рідна!», випущено стіннівки «Рідна мова чиста, як роса». Також проведено “диктант єдності” українською мовою.

Надзвичайно яскраве свято рідної мови «Наша мова калинова» відбулося в Криворізькій загальноосвітній школі І-ІІІ ступенів №55. Господарями свята були вчителі-мовники Алтинбаєва Л.М., Стрембицька Л.А., Добровольська В.Е., Назаренко Т.В., Харенко Ю.А. та учні закладу.

Ніжні пісні, емоційні вірші, веселі гуморески і, в той же час, сумні рядки про трагічні сторінки становлення рідної мови - все вдало переплелося на святі.

У Міжнародний день рідної мови у школі проводилися конкурси знавців рідної мови та кращих декламаторів, переглядалися фільми, інсценізувалися уривки з творів українських письменників, проводилися флешмоби.

Наскрізною думкою проведених заходів була та, що не можна ходити по рідній землі, не чаруючись виплеканою народом у віках рідною мовою, бо в народу немає скарбу більшого, як його мова. Тому ми маємо любити й вивчати її, щоб духовно збагачуватися через неї, набиратися розуму й мудрості і самим творити нею не знані ще досі духовні скарби.

<slideshow></slideshow>
