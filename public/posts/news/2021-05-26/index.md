---
title: Привітання зі святом Останнього дзвоника
---

**КЗШ №55 КМР ДО** вітає учнів, батьків, учителів зі святом Останнього дзвоника та дарує онлайн привітання «Сто дружніх побажань». 

Дякуємо нашим талановитим учням за творче натхнення, досягнення в навчанні та своєчасно виконані домашні завдання, найкращим учителям за наполегливу креативну працю, батькам за любов і небайдуже ставлення до дітей.

Усі ми з вами плідно працювали упродовж 2020 – 2021 навчального року. Тільки разом у співпраці зі школою можна досягти бажаних результатів у вихованні й навчанні наших дітей. 

Шановні випускники, по-особливому урочистий цей день сьогодні для вас. Передзвін останнього дзвінка відкриває нову сторінку вашого життя – дорослого життя. Бажаємо знайти власну життєву стежину, стати гідними громадянами нашої держави. Адже саме від ваших ідей, бажання творити і працювати залежить майбутнє України. Вірте в себе, будьте небайдужими, добрими та чесними людьми! Щастя вам і удачі! 

Для школярів сьогоднішній дзвінок – це старт літніх канікул. Тож бажаємо учням добре і змістовно відпочити, набратися незабутніх вражень та сил перед початком нового етапу навчання. Впевнені, що, повернувшись восени за шкільні парти, вам буде про що розповісти друзям та вчителям.

**Бажаємо всім нових ідей, натхнення, гарного відпочинку й перезавантаження перед наступним навчальним роком!**

<youtube id="ZaEkQ-rZlM0"></youtube>
