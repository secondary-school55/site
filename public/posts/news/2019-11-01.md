---
title: Психолого-педагогічний брейнстормінг «Етика педагога та обов’язок захисту прав дітей, попередження випадків жорстокого поводження в учнівському середовищі»
---

Осінні канікули для вчителів Криворізької загальноосвітньої школи І-ІІІ ступенів №55 пройшли активно, з користю для саморозвитку та самовдосконалення, з поглибленням знань та вмінь працювати з учнівським колективом, вирішувати дитячі конфлікти.

01.11.2019 року відбувся психолого-педагогічний брейнстормінг «Етика педагога та обов’язок захисту прав дітей, попередження випадків жорстокого поводження в учнівському середовищі».

Опрацювавши статистичні дані досліджень булінгу в Україні, проаналізувавши випадки жорстокості та насильства серед підлітків, які постійно транслюються по телебаченню, було розкрито суттєві ознаки, основні причини, форми прояву та наслідки булінгу, з’ясовано, як можна й як не треба протидіяти цькуванню; розроблено рекомендації вчителям та батькам щодо протидії проявам булінгу.

У результаті обговорення вчителі визначили, хто такі булери, як виявити їх у колективі, як працювати з такими дітьми, які страждають від цькування, як сприймати тих, хто байдуже споглядає прояви булінгу, що порадити батькам, щоб протидіяти цій проблемі.

<slideshow></slideshow>
