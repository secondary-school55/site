---
title: Тренінгове заняття «Насиллю – ні!»
---

Прояви насильства супроводжують людство з давніх-давен. Упродовж тисячоліть одна людина кривдить іншу людину, чинить насильство щодо неї. У світі постійно відбуваються війни, напади на людей, дискримінація, приниження. Прикро, що ми звикли сприймати насильство, як щось неминуче, адже його прояви порушують права людини, принципи її вільного та справедливого існування. І коли насильство чиниться поруч із нами чи в нас у домі, у школі, на вулиці, ми можемо і повинні зупинити його. Саме тому щорічно, починаючи з 1991 року, міжнародна спільнота підтримує акцію «16 днів проти насильства». Тисячі громадян та сотні державних і громадських організацій з більш ніж 100 країн світу активізують з 25 листопада до 10 грудня свої зусилля заради об’єднуючої мети: збільшити розуміння та обізнаність про всі форми насильства  у співвітчизників, створити в конкретному регіоні або окремій державі соціальний простір, вільний від насильства.

Дати початку та завершення Акції вибрані не випадково. Вони створюють символічний ланцюжок, поєднуючи заходи проти насильства стосовно жінок та дії щодо захисту прав людини, підкреслюючи, що будь-які прояви насильства над людиною, незалежно від її статі, є порушенням прав людини.

Психологічною службою КЗШ № 55 КМР ДО проведені заняття з учнями 6 класів «Спілкування між однолітками», метою яких було ознайомити підлітків з основними правилами конструктивного спілкування, формувати уміння й навички ефективної взаємодії підлітків, розвиток базових комунікативних умінь.

27.11.2020 учні 8-Б класу взяли участь у тренінговому занятті «Насиллю – ні!», під час якого поглибили свої знання про насильство, його прояви, види та способи можливого уникнення, навчились толерантному відношенню до оточуючих та розвинули відчуття гідності та неповторності.

<slideshow></slideshow>
