---
title: «Шевченківські читання»
---

Зважаючи на доленосні та бурхливі події в Україні, бачимо, що Шевченко й досі живе серед нас, додає сміливості та впевненості в боротьбі з нашими відвертими та прихованими ворогами.

Шевченкове життя — символ тернистого шляху боротьби за свободу. Воно постало перед українцями живим прикладом того, як можна крок за кроком звільнитися з полону пригніченості, зневіри, комплексу меншовартості та національної депресії.

Минають роки, століття, а гострота і сила Шевченкового слова живе. Дух свободи, людської гідності—через віки випробувань, пережитих Кобзарем, приходять до українців і додають їм упевненості, бажання жити та творити на благо і розквіт своєї Батьківщини.

Так, 10.03.2020 р. у Криворізькій загальноосвітній школі І-ІІІ ступенів №55 було проведено традиційні «Шевченківські читання», на яких молодь мала змогу проявити свої акторські здібності та декламувала поезії великого Кобзаря.

Учні 7-Б класу мали змогу стати учасниками вікторини «Знайомий Тарас», де діти відповідали на питання про життя та творчість Шевченка.

Перегляд документального фільму про Кобзаря завершив День пам'яті та вшанування Тараса Григоровича Шевченка.

<slideshow></slideshow>
