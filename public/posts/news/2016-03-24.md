---
title: Тренінг для старшокласників школи до Консалтингового центру «VIRA»
---

Благородна справа – виховання, навчання й розвиток дітей та молоді – надія майбутнього нашої держави.

Адміністрація КЗШ І-ІІІ ст. № 55 звернулася з проханням про проведення тренінгу для старшокласників школи до Консалтингового центру «VIRA» в особі директора Інесси Реви, який працює за сприянням «Міжнародного благодійного фонду Сергія Смєлого».

Дякуючи небайдужості та неймовірній творчості тренера Інесси Реви, з 17 по 24 березня 2016 року нею особисто для учнів 9-10 класів було проведено тренінг, який передбачав створення атмосфери творчості, креативності, особистісний ріст старшокласників. Даний проект змістовний та корисний для учнів, що готуються стати на самостійний шлях життя.  На тренінгу обговорювались питання командоутворення, типології особистості, компетенцій...

Молодь оволодівала мистецтвом спілкування та вміння бути почутим, уникати конфліктів та вирішувати їх у разі потреби.

Основними методами роботи зі старшокласниками стали вправи, розминки, кейси, індивідуальні завдання та вправи. Зацікавлені старшокласники провели по 3 години активної творчої співпраці з тренером упродовж проведення тренінгу, де поділилися своїм внутрішнім світом, власними мріями, проаналізували скриті ресурси творчих здібностей. Учасниками було розроблено перспективні питання щодо постановки цілей майбутніх випускників. Сподіваємося, що заняття матимуть продовження.

Адміністрація закладу виходить зі словами щирої вдячності Інессі Реві, директорові Консалтингового центру «VIRA», та «Міжнародному благодійному фонду Сергія Смєлого» за неймовірну можливість особистісного зростання учнів!

<slideshow id="72157666377410581"></slideshow>
