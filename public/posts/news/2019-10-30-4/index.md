---
title: Екскурсія до авіаколеджу
---

30.10.2019 р. учні 4-Б класу Криворізької загальноосвітньої школи І-ІІІ ст. №55 здійснили свою давню мрію! Вони відвідали єдиний в Дніпропетровській області музей справжніх літаків під відкритим небом, що знаходиться на території Криворізького коледжу Національного авіаційного університету. Діти побачили літаки-знаменитості: Ту-154 використовували на зйомках популярного радянського фільму «Екіпаж», а другий - єдиний в Україні, яких у світі всього три. Школярі побували всередині, сфотографуватися за штурвалом.

Також учні відвідали музей історії та трудової слави Криворізького авіаційного університету. В основному залі, стилізованому під салон літака, представлені події, люди, дати, значущі для історії авіаколеджу.

Діти побачили дуже багато різних експонатів музею: фотографії, карти, одяг, предмети побуту та служби, макети літаків, текстову інформацію, стенди, глобус, нагороди, тощо.

Друга зала – музей Другої світової війни зі справжньою діорамою, що зображає вирішальну битву за Кривий Ріг.

Учні були в захваті від екскурсії. Тепер будемо мріяти ще про оду подорож.

<slideshow></slideshow>
