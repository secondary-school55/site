---
title: Методичний дайджест педагогічного досвіду «Атестація – крок до творчості»
---

13 лютого 2020 року у школі відбувся методичний дайджест педагогічного досвіду «Атестація – крок до творчості». Вдало обрана форма роботи мала на меті продемонструвати досягнення учителів, їх здобутки, педагогічні знахідки, стимулювати неперервне підвищення професійного рівня працівників.

У міжатестаційний період педагоги школи на високому рівні провели відкриті уроки, різні заходи з метою підвищення інтересу учнів до навчальних предметів, розвитку кругозору. Вчителі друкували свої роботи в фахових виданнях, ділилися педагогічним досвідом з колегами. Така робота відзначалася змістовністю, творчим підходом, умілим використанням інтерактивного, розвивального навчання з комп’ютерною підтримкою.

На засіданні атестаційної комісії учителі представили портфоліо, як узагальнюючий та системний огляд педагогічної діяльності. Цікавими і неординарними були їх доповіді, оскільки кожен мав змогу креативно презентувати власний досвід.

Педагогічна майстерність кожного вчителя формується щодня і складається з пошуку інформації, експерименту, творчого підходу до справи. Але важливо повірити в своїх учнів, сподіватися на успіх, знайти свій підхід, любов'ю осяяти справу нелегку. І прийде успіх, і радість від роботи. Цей день став для вчителів, справжнім святом великої вчительської праці.

<slideshow></slideshow>
