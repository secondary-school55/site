---
title: «Життя яскраве без тютюну, алкоголю, наркотиків»
---

Найцінніше, що може мати людина в житті, - це здоров'я. Тільки за наявності здоров’я в людини є сили та наснага для справ, спілкування, творчості. Коли в організмі щось болить, важко сконцентруватися на навчанні чи роботі, не хочеться розважатися. А сучасне життя вимагає від нас бути активними, тому ми маємо турбуватися про своє здоров'я.

У рамках міської рекламно-просвітницької кампанії «Життя яскраве без тютюну, алкоголю, наркотиків» у Криворізькій загальноосвітній школі І-ІІІ ступенів №55 з 05.10.2020-09.10.2020 р. було охоплено 580 учнів та проведено ряд заходів:

- онлайн - студію «Посміхнись – життя  прекрасне» (1-А, 1-Б, 1-В класи);
- захист профілактичних роликів «Ми обираємо здоров’я», «За здоровий спосіб життя» (2-3 класи);
- мультфільмів «SOS алкоголь», «Подумай про майбутнє», «Не кури», «П’яні вишні», «Ваше здоров’я», «Іван Царевич і табакерка» (4-6 класи);
- перегляд соціальних роликів, «Правда про тютюн і як кинути курити», «Спільна справа. Дитячий алкоголізм», «Як жити. Особливості національного самознищення», «Твій вибір – твоє життя» (7-8 класи);
- перегляд відеофільмів з обговоренням «Ми проти куріння», «Шкідливість куріння», «Дослідження шкоди від куріння», «Як впливає алкоголь на організм жінок та чоловіків», «Альтернатива шкідливим звичкам є», «Твоє здоров’я – в твоїх руках», «Цигарку палити – здоров’ю шкодити»; 
- проведено брифінг «Здоровий спосіб життя: із досвіду європейських країн» (10-11 класи).

Метою рекламно-просвітницької кампанії «Життя яскраве без тютюну, алкоголю, наркотиків» було узагальнити знання учнів про здоров’я, формувати бажання вести здоровий спосіб життя, поглибити знання про шкідливі звички та їх вплив на людський організм, виховувати почуття відповідальності за збереження свого здоров’я.

<slideshow></slideshow>