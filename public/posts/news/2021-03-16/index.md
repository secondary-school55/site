---
title: Робота над проєктом Освітньої програми 2021-2022 н.р.
---

Однією з дієвих колективних форм методичної роботи є створення творчих груп учителів. Так, у КЗШ № 55 КМР ДО було залучено педагогічних працівників до творчої групи для роботи над проєктом Освітньої програми закладу у 2021-2022 н.р. До її складу ввійшли: адміністрація закладу, керівники шкільних методичних об’єднань, голова профспілкового комітету. Під керівництвом директора школи Горевич Л.В. було проведено кропітку роботу: опрацьовано нормативну базу, складено режим роботи закладу на 2021-2022 навчальний рік, обговорено організацію освітньої діяльності в форматі дистанційного навчання тощо. З метою врахування індивідуальної освітньої траєкторії  кожного учня з батьками школярів було проведено онлайн-анкетування щодо вибору навчального плану та додаткових годин (факультативних занять, спецкурсів тощо). Члени творчої групи проаналізували результати опитування всіх учасників освітнього процесу та врахували їх  при складанні проєкту. Робота кипіла не один тиждень і, як результат, проєкт Освітньої програми готовий до затвердження на педагогічній раді. Перші кроки до роботи у 2021-2022 навчальному році зроблено…

<slideshow></slideshow>