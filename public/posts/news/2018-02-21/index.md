---
title: Проект METINVEST Travel «Компас професій»
---

21.02.2018 на базі палацу культури «Північний» товариства з обмеженою відповідальністю «Соціальні ініціативи Криворіжжя» учні 9-11 класів Криворізької загальноосвітньої школи І-ІІІ ст.№55 взяли участь у квестовій програмі в рамках проекту «Компас професій», яка реалізується за під підтримки «МЕТІНВЕСТУ».

З основними етапами реалізації проекту METINVEST Travel «Компас професій» старшокласників району ознайомила Лук’яненко О.А., директор по персоналу та соціальним питанням приватного акціонерного товариства «Північний гірничо-збагачувальний комбінат».

Старшокласники разом із модераторами (представниками молодіжної організації приватного акціонерного товариства «Північний гірничо-збагачувальний комбінат»), відправилися в цікаву подорож країною професій та ознайомилися з новими технологіями та професіями гірничо-металургійної промисловості України.

Квест познайомив учнів з різновидом робітничих професій, які користуються попитом на ринку праці та на підприємствах гірничо-металургійної групи МЕТІНВЕСТ: геолог, електрослюсар, машиніст тепловозу, хімік-технолог, бульдозерист, працівники служби безпеки. Діти не просто почули, а й побачили, як виконуються ті чи інші прийоми на робочому місці.

Усі професії представляли фахівці своєї справи, майстри професійного навчання, працівники підприємств. Учні дізналися про навчальні заклади міста, в яких можна отримати професію гірничо-металургійного напряму, на які підприємства можна буде працевлаштуватися, про соціальні ініціативи підприємств групи МЕТІНВЕСТ.

Проект METINVEST Travel «Компас професій» став для його учасників святом професій та, сподіваємося, допоможе їм обрати вірний професійний шлях.

<slideshow id="72157693266574014"></slideshow>
