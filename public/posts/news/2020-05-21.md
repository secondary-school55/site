---
title: День Вишиванки 2020
---

У культурі практично будь-якого народу є речі, які яскраво відображають його особливу національну традицію. В Україні таким символом є вишиванка - своєрідний унікальний код українського етносу з зашифрованими оберегами, символами та знаками. День вишиванки - поки ще не офіційне і відносно нове народне свято, покликане сприянню єдності і культурного відродження всього багатонаціонального українського народу. Воно відзначається в третій четвер травня.

У 2020 році цей день припадає на 21 травня. Тож, пропонуємо челлендж вишиванок колективу КЗШ №55 КМР ДО, який має дещо незвичну форму проведення, адже демонстрація відбувається в домашніх умовах.

Цього року все по-іншому. Разом з тим ми вважаємо, що українцям в такий кризовий період особливо потрібні позитивні емоції, натхнення, налаштування на добрі думки. Саме тому наш колектив пропонує онлайн акцію.

День Вишиванки – День Родоводу присвячується видатним українським родинам, кілька поколінь котрих робили значний внесок у розбудову української державності, культури, науки. Ми віримо, що кожен український рід є частиною кореня, з якого виростає Україна.

<youtube id="rq7o6wGx4jw"></youtube>
