---
title: Методичний дайджест «Академічна доброчесність»
---

В умовах глобалізаційних процесів сучасного суспільства проблема академічної доброчесності набуває дедалі більшого значення. Стрімкий розвиток технологій та вільний доступ до продуктів інтелектуальної власності полегшують процес використання та поширення інформації, але разом з цим набувають усе більших обертів процеси запозичення, привласнення й використання чужих ідей та думок. Саме тому 26.03.2021 у КЗШ №55 КМР ДО в рамках методичного тижня було проведено методичний дайджест «Академічна доброчесність» для педагогічних працівників закладу.

У першій частині заходу творча група закцентувала увагу на питанні сутності та змісту даного поняття, дотримання академічної доброчесності педагогами та здобувачами освіти, відповідальності за порушення. Друга частина – практичного спрямування – передбачала виконання педагогами ситуативних завдань. Учасники, об’єднавшись у три групи, виконували вправи на відтворення ситуацій порушення академічної доброчесності, вирішували проблемні питання.

По закінченню практичного блоку вчителі пройшли онлайн-тестування.

Захід пройшов у атмосфері творчої співпраці, взаємоповаги та взаєморозуміння. Усі його учасники підтримали думку, що саме дотримання академічної доброчесності, формування її культури у суспільстві стане орієнтиром майбутніх успіхів і рушійною силою української освіти!

<slideshow></slideshow>
