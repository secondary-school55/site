---
title: Корпоративний майстер-клас для педагогічного колективу «Управління конфліктами»
---

<quote author="Б. Вул">
«Життя — процес вирішення нескінченної кількості конфліктів.
Людина не може уникнути їх.
Вона повинна вирішити, чи брати участь у виробленні рішень або залишити це іншим».
</quote>

Конфлікт зазвичай асоціюється з руйнуванням і негативними емоціями. А причини конфліктів настільки різноманітні, що часом викликають подив.

31 березня Консалтинговим центром «VIRA» був проведений корпоративний майстер-клас для педагогічного колективу Криворізької загальноосвітньої школи І – ІІІ ст. №55 Тернівського району на тему: «Управління конфліктами».

Під час проведення зазначеного майстер-класу присутні педагоги під керівництвом тренера Інесси Реви занурювалися в поняття «конфлікт», визначали потенційні причини та модель конфліктного процесу, досліджували ефективні способи його вирішення і вміння застосовувати їх на практиці, що сприятиме врегулюванню несприятливої ситуації.

Педагогічні працівники змогли удосконалити вміння конструктивно демонструвати свої емоції і розпізнавати зовнішні прояви основних емоцій інших людей.

Упродовж майстер-класу педагоги навчалися не боятися конфліктів та їх наслідків; оцінити момент, коли конфлікт необхідний, а коли його краще уникнути; освоювали техніку позитивної реакції на критику і агресію суперників, шляхи вирішення конфліктів і методику управління конфліктною ситуацією.

Приємно, що Консалтинговий центр «VIRA» дав можливість стати частиною змін, ініціював кропітку командну роботу, доброзичливу атмосферу і нові знайомства.

Зараз справа за головним – не зупинятися, застосовувати на практиці отримані знання, відпрацьовувати і підвищувати навички, діяти!

<slideshow id="72157666733281036"></slideshow>
