---
title: Малі Олімпійські Ігри
tags: [edu]
---

Спорт - немов Всесвіт. У ньому теж запалюються зірки…

У Криворізькій загальноосвітній школі І-ІІІ ступенів №55 відбулися Малі Олімпійські Ігри.

Під девізом «Швидше! Вище! Сильніше!» 07.09.2018 відбулося урочисте відкриття. Парад команд-учасниць ігор, запалений факел з олімпійським вогнем, прапор Міжнародного олімпійського комітету – усі атрибути додали церемонії відкриття особливої урочистості. Окрасою спортивного свята став виступ спортсменів школи та творчого колективу учнів.

Основна частина змагань була проведена на шкільному стадіоні: для учнів 1-2 класів – «Ритмічна гімнастика», для 3-4 класів - естафета «Павучки», для 5-6 класів – «Біг парами», для 7-8 класів - «Матроські забави» і для 10-11 класів - «Веселий футбол».

Справжнє життя починається тоді, коли дружиш з кращими, тренуєшся з найсильнішими і не здаєшся тоді, коли здається, що нічого вже не можна виправити.

<youtube id="FcKy54zLsVY"></youtube>

<slideshow id="72157695233993120"></slideshow>

7 вересня в нашій школі традиційно проходило спортивне свято.

Учні 3 – Б класу взяли участь у загальношкільному проекті «День спорту», протягом дня проходили різні естафети та конкурси. Змагання були насичені, цікаві та змістовні, а діти отримали гарний настрій і масу позитивних емоцій.

Учні 4-А класу з великим задоволенням прийняли участь у ранковій зарядці, а також грали з м’ячем, стрибали через перешкоди, бігали на швидкість та кидали у ціль малого м’яча, змагалися у виконанні гімнастичних вправ.

Діти 4-Б класу були активними учасниками. Ми знаємо, що рух – це життя, а фізкультура й спорт – це велика, потужна сила, яка зближує людей, дарує радість спілкування, здоров’я. Тож потрібно активно займатися фізкультурою й спортом, щоб здоров’я вистачило на 100 років вперед.

Учні 5-Б взяли участь в Малих Олімпійських іграх, головним завданням яких є формування в учнів знань про здоров’я, здоровий спосіб життя, розвиток в учнів мотивації, дбайливого ставлення до власного здоров’я, удосконалення фізичної сили. Діти із задоволенням стали активними учасниками спортивних змаганнях, розкрили свої спортивні здібності та прагнення перемогти.

Спортсмени 9-А класу із задоволенням подорожували країною Здоров’я та Спорту. В учнів виховувалося позитивне ставлення до здорового способу життя, формувалися стійкі потреби до занять фізичною культурою.

Олімпійська збірна 11-А класу – «Переможці», зустріла шкільну олімпіаду під девізом: «Переможці серед нас, ми покажем вищий клас». Змагання в шкільному веселому футболі цілком підтвердили девіз старшокласників.

<slideshow id="72157697862030692"></slideshow>
