---
tags: [edu]
title: Волонтерський проект "Небайдужі серця"
---

У КЗШ І-ІІІ ст. № 55 було проведено благодійну акцію до Дня Захисника України. До волонтерської роботи долучилися учні, учителі, батьківська громадськість. За допомогою проекту «Небайдужі серця» учні 1-11 класів підтримали захисників Вітчизни, які відстоюють незалежність нашої держави.

Було зібрано побутові речі першої необхідності, солодощі, теплі носки та багато іншого, що знадобиться солдатам. Дітьми написано листівки «Ангел охоронець для солдата», передано малюнки, обереги для підтримання духовного стану воїнів.

Співпрацюючи з профспілковою організацією, 10.10.2016 закладом відправлено 22 посилки на схід України, кім того волонтерами школи 11.10.2016 здійснено адресну благодійну допомогу перевізником Нова пошта Криворізькій 17 бригаді механізованого батальйону 2 механізованої роти 1 лінії 2 ешелону, яка відстоює позиції Луганської області, місто Попасне.

З нагоди свята Дня захисника Вітчизни вітаємо усіх, хто носить високе звання захисника Вітчизни. Шлемо сердечні вітання ветеранам,учасникам війни, військовослужбовцям, воїнам запасу, батькам та матерям солдатів, зичимо міцного здоров'я, добра, щастя, злагоди Вам та Вашим родинам.

<slideshow id="72157675102269775"></slideshow>

<youtube id="ggTmQDvr8FE"></youtube>
