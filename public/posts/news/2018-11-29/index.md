---
title: Відкритий районний спортивно-танцювальний конкурс «СТАРТІНЕЙДЖЕР – 2018»
tags: [edu]
---

29.11.2018 в комунальному закладі культури «Палац культури «Північний» відбувся відкритий районний спортивно-танцювальний конкурс «СТАРТІНЕЙДЖЕР – 2018», який проводився вже другий рік за підтримки приватного акціонерного товариства «Північний гірничо-збагачувальний комбінат» групи МЕТІНВЕСТ.

Організаторами конкурсу були відділ освіти виконкому Тернівської районної у місті ради, комунальні заклади культури «Палац культури «Північний» та «Палац культури «Тернівський».

Цього року конкурс проводився в два етапи – відбірковий та фінальний. У відбірковому турі свої спортивно-танцювальні композиції представили команди із 15 закладів загальної середньої освіти. І тільки шість команд вибороли право продемонструвати свої танцювальні навички у фінальному турі – це команди «Dance stars» (КЗШ№42), «Flame»(КЗШ№45), «e-Motion»(КЗШ№50), «Power teenagers»( КЗШ№55), «Big Hit»(КЗШ№78), «Фактор успіху» (КЗШ№110).

Виступи команд оцінювала експертна комісія під керівництвом Кушніра С.І., заступника голови Тернівської районної у місті ради та Стриги Н.В., начальника управління культури виконкому Криворізької міської ради.

В фінальному турі команди змагалися у конкурсах «Автограф» (візитка команди), «Кастинг»(відображення побаченої танцювальної композиції), «Крутіше за всіх» (виконання власної композиції під один і той музичний супровід) та «Фінальний батл»(танцювальний бій, в якому команди демонструють свою злагодженість в діях, рівень хореографічної майстерності, артистизм).

За спортивно-танцювальними змаганнями спостерігали більше 700 глядачів – старшокласники, які складали групу підтримки команд учасниць, педагоги та батьки.

Перемогу у відкритому районному спортивно-танцювальному конкурс «СТАРТІНЕЙДЖЕР – 2018» здобула команда «Dance stars» КЗШ№42, яка отримала призовий сертифікат на суму 7 000грн., на ІІ місці команда «Фактор успіху» КЗШ№110 і вона отримала сертифікат на суму 5 000 грн., на ІІІ місці команда «Power teenagers» КЗШ№55 – її нагороджено сертифікатом на суму 3 000 грн.

В номінації #STARteenager: єдиний подих» перемогу отримала команда Flame» КЗШ№45, в номінації #STARteenager: артистизм» – команда«e-Motion» КЗШ№50, в номінації #STARteenager: перше ПА» – Big Hit» КЗШ№78.

Спортивно-танцювальні змагання показали, що «СТАРТІНЕЙДЖЕР – 2018» – це свято дружби, молодості, в якому команди реалізували свої можливості в спілкування мовою танцю та музики, в якому отримали шанс стати зіркою серед однолітків.

<slideshow></slideshow>
