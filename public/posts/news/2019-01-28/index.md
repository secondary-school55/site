---
title: Атестація педагогічних працівників
---

В рамках атестації педагогічних працівників, яка не тільки успішно виконує стимулюючу функцію, а й закріплює системну та ефективну роботу педагогічного колективу в режимі інноваційних змін в Криворізькій загальноосвітній школі І-ІІІ ступенів №55 відбувся методичний дайджест педагогічного досвіду «IDEAS OF THE MODERN SCHOOL».

Ідеї сучасної школи педагоги презентували, враховуючи головну мету Нової Української Школи, яка полягає в розкриті потенціалу кожної дитини.

Переможці міського конкурсу на кращі освітні цифрові ресурси – вчителі Рзаєва Н.О.(історія) та Добровольська В.Е.(українська мова та література) поділилися досвідом роботи щодо інтегрування звичайного уроку з інформаційно-комунікативними технологіями.

Нові освітні технології особистісно-зорієнтованого продуктивного навчання при викладанні іноземної мови та біології презентували вчителі Хоменко А.Ю. та Шевченко Н.І.

Вчитель образотворчого мистецтва Бережна Н.І. розповіла про інноваційні методики, які вона впроваджує для формування пізнавальних, творчих, комунікативних, світоглядних компетентностей учнів.

Методичний дайджест педагогічного досвіду «IDEAS OF THE MODERN SCHOOL» продемонстрував готовність педагогів до модернізації змісту освітнього процесу в закладі освіти.

<slideshow></slideshow>
