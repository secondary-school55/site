---
title: Бій під Крутами
---

Бій під Крутами – бій, що відбувся на залізничній станції Крути 29 січня 1918 року між більшовицькими військами Михайла Муравйова та об’єднаними військами юнкерів 1-ї Київської юнацької школи ім. Б. Хмельницького та першої сотні новоствореного Студентського куреня під єдиним командуванням Аверкія Гончаренка під час наступу на Київ військ Муравйова.

Перед військами Аверкія Гончаренка стояло завдання затримати наступ на Київ більшовицьких військ, в той час як головні українські військові сили на чолі з Симоном Петлюрою вирушили на Київ придушувати повстання на заводі «Арсенал».

Можна виокремити такі особливості битви під Крутами, які виділили її з-поміж інших військових конфліктів того часу та звернули увагу громадськості на неї:

-   участь у битві студентів, які не мали попереднього військового досвіду (116 бійців Студентської сотні),
-   величезна чисельна перевага більшовицького війська (500-600 воїнів під командуванням А. Гончаренка і до 6 тисяч воїнів під командуванням М. Муравйова),
-   великі втрати української сторони, а також те, що війська Муравйова все-таки вдалось затримати і виграти час для підписання Брестської угоди.

29.01.2020 р. у Криворізькій загальноосвітній школі І- ІІІ ст. № 55 було проведено заходи з відзначення річниці битви під Крутами:

-   Арт-галерея «Ми пам’ятаємо їх подвиг».
-   Перегляд фільмів «Лист без конверта».
-   Виховні заходи «Україна пам´ятає своїх героїв».
-   Digest-time «Крути – мужність і біль України».
-   Круглий стіл «Герої Крут. Міфи та реальність».

<slideshow></slideshow>
