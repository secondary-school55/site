---
title: Тиждень психології
tags: [edu]
---

У Криворізькій загальноосвітній школі І-ІІІ ст. №55 з 05.11.2018р. по 09.11.2018р. пройшов Тиждень психології, тема якого «Ми різні – в цьому багатство, ми разом – в цьому наша сила». Девіз: «Назустріч один одному». Метою проведення є розвиток сприятливих стосунків між учнями школи, їх комунікативних здібностей, навичок самоорганізації на спільну діяльність, формування навичок конструктивного спілкування та самовираження.

Було проведено тренінгове заняття з учнями 8-Б класу «Твої життєві цінності», яке сприяло розвитку самосвідомості та усвідомленню особистих цінностей як основи життєвого самовизначення. Учні виконали вправи «Знайомство. Оплески», «Шкала цінностей», «Незакінчені речення», «Мішок щастя», прослухали притчу «Найважливіші речі».

На перервах школярі початкової школи запускали «Птаха щастя», якого робили власноруч. Він уособлює мир, щастя, достаток, добро, сімейне благополуччя.

Для учнів середньої школи проведена акція «Паркан відвертості», де діти змогли висловити свої бажання, пропозиції та скарги.

Учні 8-9 класів стали учасниками круглого столу «Добро починається з тебе», де з’ясували сутність понять «добро», «доброта», «милосердя» як принципів людського буття; навчилися критично ставитися до вчинків своїх та інших людей, аналізувати матеріали з різних джерел і самостійно робити правильні висновки.

<slideshow id="72157703277077044"></slideshow>
