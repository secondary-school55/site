---
title: Казка «Осінні пригоди казкових персонажів»
---

Барви осені різнокольорові… Жодна інша пора року не радує око таким багатством кольорів та відтінків, хоч кожна по-своєму красива. Осінь недарма називають золотою: на деревах листя усіх відтінків.

Так, 29.10.2019 р. у Криворізькій загальноосвітній школі І-ІІІ ступенів №55 вихованцями гуртка під керівництвом педагога-організатора Посметюхи А.С. було презентовано казку «Осінні пригоди казкових персонажів» для учнів 1-4 класів.

Артисти познайомили школярів із життям звірів восени. Глядачі не лише насолоджувались захопливим сюжетом, а й спостерігаючи за діями персонажів, опановували уміння визначати позитивні та негативні риси характерів. Діти вчилися будувати стосунки між однокласниками, за сюжетом казки робили висновки про те, якими мають бути взаємини між людьми.

Присутні, об’єднавшись у коло друзів, танцювали, співали пісні, грали в ігри та брали участь у конкурсах. Свято проходило весело. Гості отримали позитивний настрій на цілий день.

Осінь – чудова пора року!

<slideshow></slideshow>
