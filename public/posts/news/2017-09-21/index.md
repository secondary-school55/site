---
tags: [edu]
title: Всеукраїнська освітня кампанія «Голуб Миру»
---

Мир у рідній Україні – це найзаповітніше бажання усіх українців, котре вони висловлюють вголос так згуртовано, як ніколи раніше. До відзначення цього свята 21 вересня щороку долучається і Криворізька загальноосвітня школа І-ІІІ ст.№55.

Учні 1-11 класів приєдналися до Всесвітньої акції «Голуб миру» під гаслом «Разом заради миру: повага, безпека та гідність для всіх».

У класах проведені бесіди та години спілкування «Мир на планеті – щастя всім дітям». Відбулася виставка дитячих малюнків «Мир очима дітей». Для учнів 3-6 класів проведено інформаційний журнал “Міжнародний день миру”. На подвір’ї школи учні з задоволенням взяли участь у конкурсі малюнків «Я хочу жити у мирній країні». Протягом дня школярі з цікавістю ознайомлювалися зі стіннівками «Хай буде мир на всій землі», що були представлені лідерами класів. Кожна перерва і кожен урок у цей день були пронизані темою про мир.

Родзинкою дня став учнівський флеш-моб «Вісник миру». Щоб привернути увагу людей до важливості миру, дітьми були запущені в небо вісники добра – голуби.

Волонтерами закладу були подаровані символічні Голуби миру жителям Тернівського району, аби показати наскільки важливими є мир, свобода, добро і повага.

<youtube id="33ITm6DTzS8"></youtube>

<slideshow id="72157689366424245"></slideshow>
