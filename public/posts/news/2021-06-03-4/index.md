---
title: Подорож у країну Знань
---

Настала чудова пора – різнобарвне, веселе, дзвінкоголосе літо! Через кілька днів розпочнуться довгоочікувані канікули. А поки що тривають уроки: віртуальні екскурсії, онлайн вікторини, квести, конкурси тощо. Ось і сьогодні 4-Б клас КЗШ №55 КМР ДО завітав до школи на урок природознавства та математики. Учні поринули в цікавий світ фантазій «Літній відпочинок». Діти створили колаж «Мої літні канікули», який став втіленням найсміливіших дитячих мрій: конкурси, походи до лісу, змагання, туризм, ігри, відпочинок біля моря, у бабусі, аеробіка, зустрічі з друзями, розваги у таборі тощо. Літній відпочинок повинен бути безпечним. Тому не буде зайвим згадати про безпечний відпочинок у лісі, біля водойм. А ще необхідно подбати про навколишній світ. Щоб не зашкодити природі, діти згадали про природоохоронні заходи і висвітлили їх у своїх малюнках. За матеріалом, створеного леп буку,  учні  повторили їстівні та отруйні гриби, згадали про тварин і рослини Червоної книги, відгадували загадки, грали в гру «Можна – не можна у природі».

Не менш цікаво пройшов урок математики. Діти розв’язували задачі екологічного змісту, намагались намалювати звірів, застосовуючи різні геометричні фігури. Весело і цікаво, адже малювали із зав’язаними очима!

І хай надворі прохолодно, і не вщухає дощ – ми не сумуємо!

<slideshow></slideshow>