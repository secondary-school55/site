---
title: Квест-програма «Я та сучасний світ дорожнього руху»
tags: [edu]
---

Найважливіше для людини – її життя, а найцінніше в цьому житті - здоров’я. Адже кожна людина унікальна, неповторна. І життя в неї одне, тому берегти його і здоров’я необхідно кожному. Сучасний світ дуже складний і в ньому багато небезпечних ситуацій; статистика дорожньо-транспортних пригод невтішна: у світі щогодини гине багато дітей.

У рамках І етапу 5-го Глобального Тижня безпеки дорожнього руху ООН, що проводиться з 06 по 12 травня 2019 року під гаслом «Лідерство в галузі безпеки дорожнього руху», співпраці Криворізької загальноосвітньої школи І-ІІІ ступенів №55 та Автотранспортного коледжу Державного вищого навчального закладу «Криворізький національний університет» 03.05.2019 у КЗШ І-ІІІ ст.№55 відбулася квест-програма «Я та сучасний світ дорожнього руху».

Були запрошені гості: **Аліна Володимирівна Іслам** – методист Автотранспортного коледжу Державного вищого навчального закладу «Криворізький національний університет»; **Михайло Борисович Захарченко** – завідувач відділенням транспортних технологій Автотранспортного коледжу, кандидат технічних наук; **Денис Олександрович Великодній** – голова циклової комісії організації перевезень та безпеки руху на автомобільному транспорті; **Олександр Михайлович Гайков** – старший лейтенант полку Патрульної поліції у м. Кривому Розі.

Командам учнів школи було запропоновано взяти участь у квестовій програмі. Учасники переміщалися від локації до локації та виконували різноманітні завдання на повторення й практичне відпрацювання навичок щодо убезпечення життя і здоров’я під час перебування на дорозі.

Сьогодні важливо сказати, що дотримання ПДР — це основна запорука здорового життя людини.

<slideshow></slideshow>
