---
tags: [edu]
title: День Соборності України
---

Ідея соборності бере свій початок від об’єднання давньоруських земель навколо князівського престолу в Києві, а її філософське коріння сягає часів Візантії. Протягом віків її практичним втіленням займались українські гетьмани Богдан Хмельницький, Іван Мазепа, Петро Дорошенко, Пилип Орлик. У ХVIIІ - початку ХХ ст., коли українські землі були поділені між сусідніми державами: Польщею, Росією, Румунією, Австро-Угорщиною, ця ідея знайшла своє відображення у працях кращих вітчизняних мислителів, оскільки для боротьби за свої національні інтереси Україні була вкрай важливою територіальна єдність.

У результаті ухвалення ІІІ Універсалу Української Центральної Ради 7 листопада 1917 р. була проголошена Українська Народна Республіка, до складу якої увійшло 9 українських губерній.

Під впливом цих подій в жовтні 1918 р. у Львові представники західноукраїнських політичних партій створили Українську Національну Раду, а 10 листопада того ж року було проголошено утворення Західноукраїнської Народної Республіки. Відтоді між урядами УНР і ЗУНР велися переговори про втілення ідеї соборності.

Урочистий Акт Злуки розпочався 22 січня 1919р. о 12.00 на Софіївському майдані, де зібралися десятки тисяч киян. У присутності іноземних дипломантів держсекретар Л. Цегельський передав голові Директорії В. Винниченкові Грамоту-ухвалу УНР. Було зачитано універсал, в якому проголошено про з'єднання Західно - Української Народної Республіки з Українською (Придніпрянською) Народною Республікою в одну суверенну Народну Республіку. Від нині злилися в одно Галичина, Буковина, Закарпаття, Придніпрянська Україна в одну Велику Україну.

Ці історичні події сформували підґрунтя для відродження незалежної соборної демократичної України та утвердження національної ідеї .
День Соборності – це нагадування про те, що сила нашої держави – в єдності українських земель.

З метою формування національної свідомості школярів, виховання у них почуття патріотизму та з нагоди відзначення Дня Соборності України 22.01.2018 р. у КЗШ І-ІІІ ст.№55 організовано та проведено ряд заходів:

- тематична виставка «22 січня – День Соборності України»;
- виховні години: «Час історичного вибору», «Славетні імена України», «Великі творці Соборності»;
- книжкова тематична виставка літератури в шкільній бібліотеці “Соборна Україна: від ідеї до життя”;
- конкурс малюнків «Соборна Україна– це значить, що наша Держава – єдина!», «Історія України і державотворення»;
- лінійка пам'яті «Україна – єдина соборна держава»;
- учнівська конференція «Соборність України: від ідеї до сьогодення»;
- творчий конкурс «Соборність в душах, єдність у серцях, а сила в знаннях!».

<youtube id="6_qrtjQqxGk"></youtube>

<slideshow id="72157691766563704"></slideshow>

22.01.18 р. в 1-Б класі відбулося свято «Мово моя калинова, звита з любові й тепла». На святі учні читали вірші про рідну мову, співали пісні, згадали прислів’я про могутність і красу українського слова, відгадували загадки. Група учнів представила інсценізацію «Зустріч друзів», інші розповіли усмішки, що демонструють, наскільки важливо дбати про чистоту і культуру мовлення. Адже кожна людина, яка поважає себе, країну, мову, не буде калічити рідну мову, бо вихована людина говорить грамотно і красиво, навіть про найбуденніші речі, бо мова не ділиться на святкову і буденну.

<pre>
Яка ж багата рідна мова!
Увесь чарівний світ у ній!
Вона барвиста і чудова,
І нищити її не смій!
</pre>

<slideshow id="72157668745980339"></slideshow>

Сьогодні 22 січня всі українські люди визначають День Соборності України.
І учні 2-Б приєдналися до цього дійства. Діти познайомилися з історією Дня Соборності України.
На виховній годині прищеплювалася повага до минулого Батьківщини, любов до рідного краю.

<slideshow id="72157692515097495"></slideshow>

Учні 3-А класу відтворили історичні події та дізналися про значення Декларації про об'єднання УНР і ЗУНР (Акт злуки).

<slideshow id="72157691150519021"></slideshow>

22 січня відзначають День Соборності України. З метою виховання національної свідомості учнів і людської гідності, у 3-Б класі була проведена виховна година. Діти розповідали вірші, співали пісні, слухали про історичне минуле України та сьогодення. Захід проводився з метою виховання у школярів рис громадянина української держави.

<slideshow id="72157662897362477"></slideshow>

22 січня – День Соборності України. Учні 7-Б класу також не стояли осторонь такої визначної події. У класі була проведена виховна година «Час історичного вибору», на якій діти поглибили свої знання про злуку між республіками та утворенню однієї української республіки. За душу брали вірші сучасних поетів про Україну, які читали школярі. Дуже жваво й цікаво пройшла українознавча вікторина.

<slideshow id="72157664938820638"></slideshow>
