---
tags: [edu]
title: Екскурсія до Прикарпаття
---

Життя – це постійний рух, пошук та відкриття все невідомих сторінок життя, нові враження та емоції. Мабуть, саме тому людина з дитинства прагне подорожувати, знайомитися з новими місцями країни та світу.

Так, з метою ознайомлення з історичними та культурними пам’ятками нашого народу, пропаганди здорового способу життя та виховання любові до спорту, учні Криворізької загальноосвітньої школи І-ІІІ ступенів №55 відвідали один з найкрасивіших куточків України, що розташований у самому серці Європи, на перехресті народів та релігій, на кордоні між Сходом та Заходом – Прикарпаття.

Учні школи зупинилися в місті Яремче, де побували на оглядовій екскурсії, відвідавши фортецю та Ведмежу гору.

У Верховині, у царстві спокою й недоторканої природи, далеко від гомону цивілізації, бережуть місцеві жителі свої стародавні звичаї, фольклор та мову, створюючи неповторний колорит краю.

У Буковелі, у сонячний день піднімаючись на підйомнику, діти милувалися горами Говерла та Горган, високоствольні ліси яких не залишать байдужими нікого.

Продовжилась екскурсія у Ворохті, де учні оглянули трампліни для стрибків.

Отже, подорож промайнула як один день. І, з надзвичайно яскравими враженнями та спогадами, учні знов приступили до занять.

<slideshow id="72157691307990984"></slideshow>
