---
title: Правила вступу до внз україни у 2017 році
---

Проведення медичних оглядів та інших доконкурсних процедур відбудеться до 11 липня.

Прийом заяв від абітурієнтів, які вступатимуть на основі співбесіди, вступних іспитів або творчих конкурсів закінчиться 20 липня, для вступників, які вступають на основі сертифікатів ЗНО - 26 липня.

Рейтингові списки вступників, які будуть вступати на основі сертифікатів зовнішнього незалежного оцінювання, творчих конкурсів та вступних іспитів, із зазначенням рекомендованих до зарахування, будуть оприлюднені не пізніше 12.00 години 1 серпня.

Вступники, які отримають рекомендації, мають виконати вимоги до зарахування на місця державного або регіонального замовлення до 5 серпня.

Зарахування вступників на навчання, які вступатимуть за державним або регіональним замовленням відбудеться не пізніше 7 серпня, а за рахунок цільових пільгових державних кредитів та кошти фізичних і юридичних осіб не пізніше 30 вересня.

Вступники на основі повної загальної середньої освіти за денною та заочною формами навчання подаватимуть заяви тільки в електронній формі.

Вступники на основі повної загальної середньої освіти, які мають спеціальні умови щодо участі в конкурсному відборі при вступі і бажають скористатись ними, подаватимуть заяви лише в паперовій формі.

Загалом, вступники зможуть подати не більше дев’яти заяв на місця державного та регіонального замовлення та не більше, ніж з чотирьох спеціальностей. Подання заяв для участі в конкурсі за кошти фізичних або юридичних осіб обмежуватись не буде.

Під час подання заяви про участь у конкурсному відборі вступники зазначатимуть у кожній заяві пріоритетність цієї заяви відносно інших поданих ним заяв. Зазначена вступником пріоритетність заяв не може бути змінена.

Джерело: [https://osvita.ua/legislation/Vishya_osvita/9990/](https://osvita.ua/legislation/Vishya_osvita/9990/)
