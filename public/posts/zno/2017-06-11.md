---
title: Оприлюдено правильні відповіді до завдань тесту з біології
---

Предметна фахова комісія Українського центру оцінювання якості освіти встановила правильні відповіді до завдань сертифікаційної роботи з біології.

Ознайомитися з таблицею правильних відповідей можна в розділі «Предмети ЗНО/біологія/[Правильні відповіді»](http://testportal.gov.ua/correcthbio/).

Звертаємо увагу учасників, що предметна фахова комісія з біології при Українському центрі оцінювання якості освіти встановила, що в завданні № 33 з умови генетичної задачі не випливає однозначно правильна відповідь. У зв’язку з цим, предметна фахова комісія ухвалила установити до завдання № 33 такі правильні відповіді: або А, або Б, або В, або Г, або відповіді на завдання не надано. Відповідно, усім учасникам, які в завданні № 33 позначили один з варіантів відповіді або не зробили жодної позначки, буде нараховано по 1 балу.

Засідання експертної комісії при Українському центрі оцінювання якості освіти з визначення порогу «склав/не склав» з біології відбудеться 16 червня. Результати тестування з цього предмета на інформаційних сторінках учасників будуть розміщені до 19 червня.

Учасникам, які хочуть самостійно визначити кількість набраних тестових балів з біології, радимо скористатися схемами нарахування балів за виконання завдань.
