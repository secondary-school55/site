---
title: Математика — обов’язковий предмет вже У 2021 році
---

27 вересня відбулася Колегія Міністерства освіти і науки України (далі — Колегія), на якій було  розглянуто питання проведення зовнішнього незалежного оцінювання. За її підсумками  прийнято кілька рішень.

Зокрема, починаючи з 2021 року проходження державної підсумкової атестації з математики стане обов’язковим для випускників закладів загальної середньої освіти. Державна підсумкова атестація передбачатиме виконання завдань двох рівнів складності: стандарту та профільного.

Не пізніше жовтня 2019 року Український центр оцінювання якості освіти опублікує для загального ознайомлення демонстраційні зразки завдань із математики.

Рішенням Колегії було також визначено, що починаючи з 2021 року, підтвердженням факту здобуття особою повної загальної середньої освіти є успішне проходження нею державної підсумкової атестації.

Ознайомитися з рішенням Колегії можна [за посиланням](http://testportal.gov.ua//wp-content/uploads/2018/10/Pro-pidsumky-provedennya-ZNO-u-2018-rotsi-Karandij-V.A.-27.09.18.pdf).