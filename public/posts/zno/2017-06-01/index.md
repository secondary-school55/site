---
title: Оприлюднено правильні відповіді до завдань з математики
---

Предметна фахова комісія Українського центру оцінювання якості освіти встановила правильні відповіді до завдань сертифікаційної роботи з математики. Ознайомитися з таблицею правильних відповідей можна в розділі «Предмети ЗНО/Математика/[Правильні відповіді](http://testportal.gov.ua/correcthmath/)».

Нагадуємо, що до 14 червня відбудеться засідання експертної комісії при Українському центрі оцінювання якості освіти з визначення порогу «склав/не склав» з математики. До 15 червня на інформаційних сторінках учасників будуть розміщені результати тестування з цього предмета.

Учасникам, які хочуть самостійно визначити кількість набраних тестових балів з математики, радимо скористатися схемами нарахування балів за виконання завдань, а також критеріями оцінювання завдань відкритої форми з розгорнутою відповіддю.

Схему оцінювання завдання відкритої форми з розгорнутою відповіддю з математики, ухвалену на засіданні предметної фахової комісії з математики при Українському центрі оцінювання якості освіти, буде оприлюднено в розділі «Предмети ЗНО/Математика/Правильні відповіді» 1 червня 2017 р.
