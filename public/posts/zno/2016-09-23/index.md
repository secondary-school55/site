---
title: ЗНО з іноземної проведуть за старою програмою
---

Розроблення та укладання тестів [зовнішнього незалежного оцінювання](https://osvita.ua/test/) з іноземних мов у 2017 році відбуватиметься відповідно до програми, затвердженої наказом Міністерства освіти і науки України від 01 жовтня 2014 року. Відповідні [зміни](https://osvita.ua/legislation/Ser_osv/51965/) внесені до наказу МОН про затвердження програм зовнішнього незалежного оцінювання.

В Українському центрі оцінювання якості освіти нагадують, що на засіданні Колегії Міністерства освіти і науки було [ухвалено рішення](https://osvita.ua/test/51834/) відтермінувати запровадження зовнішнього незалежного оцінювання з іноземних мов з використанням дворівневих предметних тестів на 2018 рік.

Разом з тим, зміст тестових завдань ЗНО з української мови і літератури, історії України, математики, біології, географії, фізики, хімії, російської мови у 2017 році відповідатиме програмам зовнішнього незалежного оцінювання з відповідних навчальних предметів, затвердженим наказом Міністерства освіти і науки від 3 лютого 2016 року [№ 77](https://osvita.ua/legislation/Ser_osv/51876/).

Джерело: [https://osvita.ua/test/51966](https://osvita.ua/test/51966/)
