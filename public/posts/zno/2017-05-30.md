---
title: Завтра ЗНО з математики
---

31 травня відбудеться зовнішнє незалежне оцінювання з математики.

Допуск абітурієнтів до пункту тестування триватиме з **10:15 до 10:50**, початок зовнішнього незалежного оцінювання – об **11:00**.

Вхід учасників до пунктів проведення ЗНО відбуватиметься за наявності таких документів:

* оригіналу Сертифіката зовнішнього незалежного оцінювання;
* паспорта або іншого документа, серія та номер якого зазначені в Сертифікаті;
* запрошення-перепустки для участі в зовнішньому незалежному оцінюванні, яку учасники мають самостійно роздрукувати з [інформаційної сторінки](https://zno.testportal.com.ua/info/login).

У разі відсутності Сертифіката, паспорта або іншого документа, серія та номер якого зазначені в Сертифікаті, або пред’явлення копій цих документів абітурієнт до пункту проведення ЗНО не допускається.

Радимо учасникам ЗНО ознайомитися з адресою проходження зовнішнього незалежного оцінювання з математики, що зазначена в запрошенні-перепустці на інформаційних сторінках. Маршрути доїзду до пунктів проведення зовнішнього незалежного оцінювання розміщені на сайтах регіональних центрів оцінювання якості освіти.

Рекомендуємо також мати при собі дві-три ручки з чорнилом насиченого чорного кольору, а також, за бажанням, прозору пляшку з питною водою.

Нагадуємо, що протягом часу, відведеного на складання тесту, абітурієнт не повинен мати при собі будь-яких засобів зв’язку, пристроїв зчитування, обробки, збереження та відтворення інформації, друкованих і рукописних матеріалів, що не передбачені процедурою тестування.

Також учасникам ЗНО під час написання тесту з математики заборонено користуватися лінійкою, олівцем, циркулем, калькулятором тощо.

На виконання сертифікаційної роботи з математики відведено 180 хвилин. Загальна кількість завдань роботи – 33. Максимальна кількість балів, яку можна набрати, правильно виконавши всі завдання, – 62.

Сертифікаційна робота містить завдання різни форм:

* Завдання з вибором однієї правильної відповіді(№ 1–20). Відповіді на ці завдання позначаються у бланку відповідей А.
* Завдання на встановлення відповідності(«логічні пари») (№ 21–24). Відповіді на ці завдання позначаються у бланку відповідей А.
* Завдання відкритої форми з короткою відповіддюмістить два типи завдань: структуроване завдання (№ 25, 26), неструктуроване завдання (№ 27–30). Відповіді на ці завдання позначаються у бланку відповідей А.
* Завдання відкритої форми з розгорнутою відповіддю (№ 31–33). Відповіді на ці завдання позначаються у бланку відповідей В.

Результат виконання завдань № № 1–28, 31, 32 з математики буде зараховано як державна підсумкова атестація.

Результат виконання всієї сертифікаційної роботи можна буде використати під час прийому до вищих навчальних закладів.
