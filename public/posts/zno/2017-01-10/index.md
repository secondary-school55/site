---
title: Що впливає на результат ЗНО? Інститут освітньої аналітики та УЦОЯО провели
  дослідження
---

У червні 2016 року з ініціативи Міністерства освіти і науки України Інститут освітньої аналітики та Український центр оцінювання якості освіти провели моніторингове дослідження про вплив соціально-економічного середовища на результати навчання учнів загальноосвітніх навчальних закладів. Дослідження мало на меті з’ясувати, чи пов’язані умови, у яких живуть і навчаються учні, з успішністю навчання в школі.

Збір даних для дослідження здійснювався шляхом анкетування випускників загальноосвітніх навчальних закладів 2016 року, через інформаційні сторінки учасників зовнішнього незалежного оцінювання. Анкета містила п’ять блоків запитань, пов’язаних між собою логічними зв’язками і переходами. В анкетуванні взяли участь 50 919 випускників 2016 року загальноосвітніх навчальних закладів (середніх загальноосвітніх шкіл, ліцеїв, гімназій, колежів, колегіумів, спеціалізованих шкіл і навчально-виховних комплексів).

Зі звітом, підготовленим Інститутом освітньої аналітики за сприяння Українського центру оцінювання якості освіти та безпосередньої участі Аналітичного центру CEDOS, Інституту педагогіки Національної академії педагогічних наук України, можна ознайомитися за [посиланням](http://testportal.gov.ua/files/other/zvit_oputyv_2016.pdf).
