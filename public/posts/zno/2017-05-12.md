---
title: Стартує пілотний етап PISA-2018
---

З 15 до 31 травня 2017 року в Україні пройде пілотний етап міжнародного дослідження якості освіти PISA-2018. У ньому візьмуть участь близько 2 000 учнів і студентів з понад 40 навчальних закладів.

Пілотний етап дослідження – це підготовка до основного. Його мета – перевірити, як працюють інструменти дослідження в Україні, апробувати процедури адміністрування, технологічні схеми підготовки й проведення дослідження в навчальних закладах. Такий підхід уможливлює якісне проведення основного дослідження, і, як наслідок, отримання валідних результатів.

Учасники проходитимуть тестування з читання, математики й природничих наук, а також візьмуть участь в анкетуванні. З прикладами завдань можна ознайомитися на офіційному сайті PISA-2018 в Україні.

Результати окремих учнів/студентів і навчальних закладів як пілотного, так і основного етапів дослідження є конфіденційними. Вони не будуть опубліковані, а будуть використані для оцінювання успішності учасників дослідження. Перші результати, а також міжнародний і національний звіти PISA-2018 будуть оприлюднені в грудні 2019 року, після проведення основного етапу дослідження.
