---
title: Визначено поріг пробного ЗНО з української мови
---

Поріг пробного ЗНО з української мови і літератури у 2017 році склав 25 тестових балів. Відповідне рішення було ухвалено робочою групою УЦОЯО з питань установлення порога «склав/не склав».

Також було затверджено результати учасників тестування за шкалою 1-12 та шкалою 100-200. Зазначені результати отримали лише ті учасники пробного тестування, які внесли свої відповіді до онлайн-сервісу визначення результатів.

Особисті результати кожного учасника пробного тестування з української мови і літератури розміщені у електронних кабінетах.

Максимальна кількість балів, яку можна було отримати виконавши всі завдання тесту складає 104 бала, із них 20 балів за написання власного висловлення, і 84 – за виконання завдань закритої форми.

Як відомо пробне тестування з української мови і літератури було проведено 1 квітня.

# [Скласти тест онлайн](http://zno.osvita.ua/ukrainian/206/)

Пробне зовнішнє незалежне оцінювання з інших тестових предметів відбулось 8 квітня.

Пробне тестування проводиться з метою ознайомлення випускників шкіл із процедурою проведення ЗНО.

![](https://osvita.ua/doc/images/news/554/55411/Snimok_ekrana_2017-04-10_v_16_50_18.jpg)
![](https://osvita.ua/doc/images/news/554/55411/Snimok_ekrana_2017-04-10_v_16_51_22.jpg)
