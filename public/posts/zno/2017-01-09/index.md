---
title: 10 січня стартує реєстрація на пробне ЗНО
---

10 січня розпочинається реєстрація учасників [пробного зовнішнього незалежного оцінювання](https://osvita.ua/test/advice/10683/). Цього року реєстрація триватиме до 31 січня.

Як і в попередні роки, пробне ЗНО проводиться з метою ознайомлення випускників шкіл та абітурієнтів із процедурою проведення зовнішнього незалежного оцінювання, структурою та змістом тестового зошита, порядком доступу до пункту тестування, робочого місця тощо.

Участь у пробному ЗНО є важливою складовою підготовки до тестування. Завдання, що створюються у формі предметних тестів, відповідають програмам зовнішнього незалежного оцінювання, характеристикам та структурі сертифікаційних робіт, а процедура проведення є максимально наближеною до процедури проведення основного [ЗНО](https://osvita.ua/test/).

Кожен зареєстрований учасник зможе взяти участь у пробному ЗНО з української мови та літератури, а також в одному з тестів за вибором - історії України, математики, біології, географії, фізики, хімії, англійської, іспанської, німецької, російської, французької мов.

Пробне тестування з української мови та літератури відбудеться 1 квітня, тестування з інших предметів - 8 квітня 2017 року.

Участь у пробному зовнішньому незалежному оцінюванні є платною. Вартість одного тестування з одного тестового предмета у 2017 році складає 129 грн.

**Реєстрація на пробне ЗНО здійснюється регіональними центрами оцінювання якості освіти:**

- [Київський регіональний центр оцінювання якості освіти](https://osvita.ua/test/test_office/823/)<br>
  **(м. Київ, Київська область, Черкаська область, Чернігівська область);**
- [Вінницький регіональний центр оцінювання якості освіти](https://osvita.ua/test/test_office/824/)<br>
  **(Вінницька, Житомирська та Хмельницька області);**
- [Дніпропетровський регіональний центр оцінювання якості освіти](https://osvita.ua/test/test_office/825/)<br>
  **(Дніпропетровська та Запорізька області);**
- [Донецький регіональний центр оцінювання якості освіти](https://osvita.ua/test/test_office/826/)<br>
  **(Донецька та Луганська області);**
- [Івано-Франківський регіональний центр оцінювання якості освіти](https://osvita.ua/test/test_office/827/)<br>
  **(Івано-Франківська, Чернівецька, Закарпатська та Тернопільська області);**
- [Львівський регіональний центр оцінювання якості освіти](https://osvita.ua/test/test_office/828/)<br>
  **(Львівська, Рівненська та Волинська області);**
- [Одеський регіональний центр оцінювання якості освіти](https://osvita.ua/test/test_office/829/)<br>
  **(Одеська та Кіровоградська області);**
- [Харківський регіональний центр оцінювання якості освіти](https://osvita.ua/test/test_office/831/)<br>
  **(Харківська, Сумська та Полтавська області);**
- [Херсонський регіональний центр оцінювання якості освіти](https://osvita.ua/test/test_office/830/)<br>
  **(Херсонська та Миколаївська області, АР Крим та м. Севастополь).**

_Звертаємо увагу, що реєстрація для проходження пробного тестування не передбачає автоматичної реєстрації для участі в основній сесії зовнішнього незалежного оцінювання._

_Результати пробного ЗНО не зараховуються як оцінки за [державну підсумкову атестацію](https://osvita.ua/school/certification/) та не використовуються для участі в конкурсному відборі під час вступу до вищих навчальних закладів._
