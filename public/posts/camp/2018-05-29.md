---
tags: [camp]
title: День перший. Відкриття тимчасового табору відпочинку «Веселка»
---

<pre>
Канікули! Канікули!» —
Співає все навколо.
Канікули, канікули,
Канікули у школі!
А що таке — канікули?
Це теплі дні барвисті,
Це час, коли нам ніколи
Хоча б на мить присісти:
Бо в школі починається
Найкращая пора
Коли в «Веселці»-таборі
Радіє дітвора!
</pre>

29 травня при КЗШ І – ІІІ ст. №55 традиційно розпочав роботу пришкільний табір відпочинку з денним перебуванням «Веселка». Свято зустрічі з дітьми розпочалося з відкриття І зміни. Учні презентували назви своїх загонів, девізи та емблеми, які вражали креативністю та незвичайністю.

Адміністрація табору ознайомила з правилами перебування дітей у пришкільному таборі відпочинку з денним перебуванням «Веселка», провела інструктаж з дотримання техніки безпеки, а також познайомила з режимом дня та переліком запланованих заходів. Вихователі запевнили, що під час перебування у таборі учні зможуть навчитися співати й танцювати, грати у волейбол та футбол, долати смуги перешкод, ходити на екскурсії, брати участь у різноманітних квестах, дізнаватися багато нового і цікавого, зміцнити здоров’я, а найголовніше – проводити весело час зі своїми друзями.

Після відкриття зміни учні долучилися до створення гербу табору «Веселка», змагалися у конкурсі малюнків на асфальті, загони демонстрували руханки, які потім об’єднали в танцювальний марафон.

Діти – це дев’яте чудо світу, а наші «весельчата» - найчудовіші з-поміж усіх!

<slideshow id="72157691614964790"></slideshow>

Екскурсія — це прекрасний шанс поспілкуватися дітям в неформальній обстановці, отримати додаткову інформацію про життя, що вирує навколо. Це сприяє розширенню дитячого кругозору. Екскурсії виховують, допомагають освоїтися і адаптуватися дитині в сучасному світі. Крім того, допомагають виробити шанобливе ставлення до пам’яток історії та архітектури, прищеплюють любов до прекрасного. Отже, екскурсії — дуже важлива і, головне, цікава сторона табірного життя дітей.

29 травня загін учнів 4-Б класу «Фантазери» відвідали бібліотеку №26 при ПК «Тернівський». Для них провели пізнавальну вікторину «Цікавий світ флори та фауни нашої планети». За підсумками вікторини створили дерево життя.

Вихованці загону «Позитивчик» з великим задоволенням присвятили цей день дивовижному майстер-класу «Малювання ватою на тканині». Діти разом з майстринею поринули у дивовижний світ природи. Згадали рослини, які ростуть у степовій зоні і відчули їх дивовижну неповторну красу. Малюки за допомогою підручних засобів зобразили кульбабку.

Екскурсією до пожежної частини №16 розпочався перший день у таборі загону «Бджілки», під час якої школярі познайомилися з професією пожежника-рятувальника. Працівники частини показали учням спорядження, спеціальні машини та повторили правила поведінки у надзвичайних ситуаціях. Цікаво та пізнавально пройшов цей день.

<slideshow id="72157669574035258"></slideshow>
