---
tags: [camp]
title: День шостий
---

# 1-2 загін

09.06.2017 учні 1 та 2 загонів КЗШ І-ІІІ ст. № 55 відвідали пожежну частину № 16. Метою екскурсії було ознайомлення дітей з професією пожежника. Начальник пожежного відділу розповів школярам про відважних рятувальників.

Вони дізналися більш ґрунтовно правила з техніки безпеки щодо запобігання пожежі. Найцікавішим для дітей виявилося знайомство з приладдями пожежної техніки.

<slideshow id="72157684847802005"></slideshow>

# 3 загін

Вихованці ТТВ «Веселка» КЗШ І-ІІІ ст. № 55, учні 3 загону "Посмішка" відвідали майстерню "Веселі карамелі". Що ж там їх чекало?

Дітям провели екскурсію: розказали секрети виготовлення льодяників із візеруночком всередені. Кожен учасник навчився робити такі смаколики власноруч. Подорож до країни Карамелії надала учням унікальну можливість дізнатись усе про її виготовлення - від розтоплювання цукру до отримання готової цукерки.

Екскурсія супроводжувалася жартами, загадками та суспільним гарним настроєм.

Юні ласунчики змогли взяти участь у карамельному майстер-класі. Це подарувало їм безліч емоцій та можливостей проявити себе у створенні власного карамельного шедевру.

<slideshow id="72157684847822535"></slideshow>

# 4 загін

Під час екскурсії до станції юних техніків «Техноград» діти познайомилися з роботою авіамодельного, технічного гуртків. Керівники гуртків розповіли дітям про історію авіамоделювання та показали різні моделі повітряних зміїв, літаючі моделі планерів, літаки з радіоуправлінням та прийомами виготовлення таких моделей. Кожен вихованець виготовив власними руками літаючу модель літачка, а це не так і легко, бо потрібно виявити творчість, майстерність та фантазію.

Діти з задоволенням запустили свої вироби, влаштувавши змагання, демонструючи свої літальні можливості своїх планерів.

<slideshow id="72157683017638620"></slideshow>

# 7 загін

09.06.2017 VІІ загін «Пізнайки», вихованці тимчасового табору відпочинку з денним перебуванням «Веселка» Криворізької загальноосвітньої школи №55, узяв участь у відкритті районної спартакіади «Юність - 2017».

Атмосфера гарного настрою, позитивних емоцій, спортивного духу, прагнення до перемоги супроводжувала дітей упродовж всього свята.

Школярі продемонстрували спритність, силу, витривалість у
трьох видах змагань: біг на 30 метрів, перетягування канату, стрибки на місці. Найбільше сподобався четвертий конкурс, де можна було проявити фантазію,- конкурс малюнків на асфальті спортивної тематики.

Усіх учасників пригостили смачними смаколиками та подарували спортивне знаряддя.

<slideshow id="72157684847947645"></slideshow>
