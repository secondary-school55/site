---
tags: [camp]
title: Дитячий табір "Веселка"
---

Учні загону «Бджілки» ДЗВ «Веселка» при КЗШ І-ІІІ ст. №55 відвідали музей Криворізького коледжу Національного авіаційного університету. Учні з інтересом прослухали інформацію про розвиток авіації та історію авіаційного коледжу. Побачили надзвичайні експонати: перший самописець, моделі аеропланів та сучасних літаків, зразки одягу пілотів, цікаві фото.

У виставковому залі музею діти мали змогу познайомитися з документами та панорамою, що відображали героїчний захист Криворіжжя героями Великої Вітчизняної війни. Учні із захопленням тримали у руках зразки зброї, одягали головні убори воїнів.

Вперше діти побували на аеродромі авіаційного коледжу. Із захватом посиділи за штурвалом літака, біля ілюмінаторів, оглянули всі приміщення літака. Всі були надзвичайно задоволені.

<slideshow id="72157668684232040"></slideshow>

Загін «Бджілка» вирушив на екскурсію до монументу Герою Визволителю та Дзвіниці Пам’яті, що знаходяться на проспекті Миру. Діти побачили стелу з іменами героїв, що віддали своє життя, визволяючи місто Кривий Ріг під час Другої світової війни та воїнів, що загинули у антитерористичній операції. Вони вшанували пам'ять полеглих героїв. Це визначне місце для кожного криворіжця, залишило свій відбиток у їх дитячій пам’яті.

<slideshow id="72157667047843183"></slideshow>
