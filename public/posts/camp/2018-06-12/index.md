---
title: День одинадцятий
tags: [camp]
---

# І загін

12.06.18 р. загін «Бджілка» приймав активну участь у спортивних змаганнях «Веселі старти». Весело, з захопленням діти змагались, вболівали, раділи перемогам, грали в рухливі ігри та естафети, були активними учасниками школи активного відпочинку.

Не менш цікаво проходив конкурс малюнків на асфальті «Світ очима дітей», майстер-клас в салоні краси, в яких діти розвивали свою творчу уяву, фантазію, образне мислення, спостережливість. День промайнув дуже швидко і весело.

<slideshow id="72157696249544551"></slideshow>

# ІІ загін

Вихованці загону «Позитивчики» відвідали майстер-клас з миловаріння, який проходив у музеї «Веселі Терни».

Діти ознайомилися з етапами миловаріння, дізналися, як зробити мило гарним, корисним та запашним.

Кожний учень забрав з собою власно зроблений виріб. Від майстер-класу всі отримали яскраві емоції та позитивні враження.

<slideshow id="72157692116378190"></slideshow>

# ІІІ загін

Все частіше діючі ферми стають цікавим туристичним об’єктом, і не дарма, мандрівникам цікаво споглядати за тваринами, яких вирощують на фермах.

Вихованці загону «Сонечко» мали можливість відвідати таку ферму, де учні не тільки поспілкувалися з тваринами, а навіть погодували їх. Кого тільки діти тут не побачили: і диких кабанів, і кролів, і віслюків, і коней. Всіх дітей вразив красень-олень.

Учні дізналися багато цікавого про те, де живуть корівки, скільки молока в день дає кожна з них, як стежать за їх здоров'ям і багато іншого.

Більшість учнів вперше побачили маленьких телят та як за ними доглядають.

Основною метою екскурсії було показати зв’язок набутих знань в школі на уроках природознавства з життям та виховання бережкого ставлення до тварин.

Дітям було дуже цікаво і вони охоче ділилися своїми враженнями.

<slideshow id="72157696245451881"></slideshow>

# IV загін

12 червня загін «Фантазери» вирушив у краєзнавчий похід на схили річки Саксагань. Під час екскурсії дітлахи ознайомилися з ландшафтом місцевості рідного краю, мали можливість побачити джерело та річку. Разом з вожатою організували цікаві розваги, в яких прийняли активну участь всі діти.

Учні одержували естетичне та емоційне задоволення від спілкування з природним довкіллям.

<slideshow id="72157670040428638"></slideshow>

# V загін

Вихованці загону «Веселі смайлики» відвідали кінне ранчо «Софія». Учням провели захоплюючу екскурсію, де мали змогу познайомитися з тваринами, які тут проживають. Учні погодували, почистили коней та проїхалися верхи.

На території ранчо працює контактний зоопарк. Лисиці, барсуки, вовки та інші звірі радо вітали наших учнів. Втомлені, але дуже щасливі учні повернулися до школи.

<slideshow id="72157697906069405"></slideshow>

# VI, VIII загони

Зачіски і аквагрім для 6, 8 загонів виявився тестом на креативність. Діти з честю витримали його ще й посіли одне з призових місць за виявлення своєї талановитості. Дівчатка робили одне одному незвичайні зачіски, пробували себе в аквагрімі, придумували веселі назви власним моделям.

<slideshow id="72157697403065574"></slideshow>
