---
title: День перший. Відкриття тимчасового табору відпочинку «Веселка»
tags: [camp]
---

Літо – це пора незвичайних вчинків, нових вражень, пора нового яскравого життя. Літо – окрема маленька республіка.

Педагогічний колектив школи поставив за мету організувати такий літній відпочинок дітей, який сприяв би справжньому оздоровленню кожної дитини, задоволенню її інтересів та творчості через використання традиційних та інноваційних форм роботи. З цією метою з 03.06 по 21.06.2019 року на базі КЗШ І-ІІІ ст. №55 почав працювати тимчасовий табір відпочинку з денним перебуванням «Веселка».

У день відкриття табірної зміни була проведена святкова лінійка, на якій діти ознайомилися з режимом роботи табору, правилами поведінки та обов’язками, представили свої назви, девізи, речівки, пісні та малювали малюнки на асфальті на тему «Сонце, літо та я».

Діти з веселим настроєм та завзяттям прийняли участь у підготовці плакатів, розучуванні назви та девізу загону. Разом з вожатими підготували захист плакатів та представлення загону. Далі всі діти активно прийняли участь у танцювальному марафоні «Зірки танцю». Всі діти в цей день отримали гарні враження та веселий настрій.

<youtube id="HzYBHR4aqTw"></youtube>

<slideshow></slideshow>
