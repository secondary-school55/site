---
title: День тринадцятий
tags: [camp]
---

20 червня з малятами загону "Бджілки" проведено екскурсію до парку Харіна. Дивовижні факти дізналися про це місце від краєзнавця клубу "Меридіан". Ольга Анатоліївна розповіла історію виникнення цього парку. Під час прогулянки його стежинками дітям зустрілися унікальні рослини, серед них були дуби, яким виповнилося понад 300 років. В обхваті вони досягають 5 м. Діти дізналися, що під кронами цих дерев у 1648 році відпочивали воїни Богдана Хмельницького. Далі учні з великим задоволенням взяли участь у веселих змаганнях, а також пройшли козацьку смугу перешкод, помірялися силами хлопці з дівчатами з перетягування канату. А на завершення скуштували смачну кашу, яку приготували працівники клубу. Велике враження на всіх справила як краса парку, так і історія цієї місцевості.

<slideshow id="*1a"></slideshow>

Театр! Гримерка! Актори!

За кулісами вигаданого театру 20 червня побували вихованці загону «Позитивчики». Кожен створив свій образ. Дітлахи намагалися передати характери героїв гримами, костюмами, поведінкою. Фантазії школярів не було кордонів. Фотосесія приголомшила всіх!

Потім другокласники відвідали майстер-клас з виготовлення брелків. «Магія кольорового піску» допомогла створити малечі справжні неповторні шедеври. Кожен загадав бажання, виготовляючи брелок, і закупорив його. «Творимо, фантазуємо, мріємо» – девіз цього дня.

<slideshow id="*2a"></slideshow>

Новий день подарував кожному вихованцю загону "Сонечко" цілий букет нових вражень. Як і завжди ми почали день з веселої зарядки. А далі нас чекало перевтілення в дивовижних примар. А як відомо, там де примари, там відбуваються дива...

<slideshow id="*4a"></slideshow>

Сьогодні передостанній день нашої табірної зміни. А ще так багато хочеться встигнути: поспілкуватися з друзями, пограти в ігри, просто пожартувати гуртом. Але нам зараз не до жартів. Адже важливе завдання: кожному треба представити свого улюбленого мультигероя. Провести його по шкільному подвір’ю, як по червоній доріжці, створити Алею кінозірок. Важке завдання. Серйозне. Але впевнені, що загін 4-Б класу «Веселка» і з цим впорається. Ну, а потім, вже традиційний майстер-клас, декупаж дощечки. Багато навчилися ми за цю зміну. І так все цікаво!

<slideshow id="*4b"></slideshow>

20.06.2019р. вихованці 5 загону після ранкової зарядки мали змогу перетворитися на цікавих тваринок завдяки проведеному конкурсу "Гример". Потім вирушили до парку ПК "Тернівський". Діти помилувалися природою, відпочили, поспілкувалися та детально ознайомилися з рослинним світом нашого району.

<slideshow id="*5b"></slideshow>
