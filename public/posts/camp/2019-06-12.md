---
title: День восьмий
tags: [camp]
---

Ось і настала весела пора в учнів 1-А класу. 12 червня діти зустрілися в шкільному таборі відпочинку "Веселка". Відбулася презентація загонів "Давайте товаришувати!" А далі — чого тільки не було: дівчата провели майстер - клас з плетіння, хлопці склали макети з Лего та провели турнір з шахів і шашок. Усі з задоволенням взяли участь у танцювальному марафоні, а також показали свою майстерність у стрибках на батуті. Дуже швидко промайнув веселий день. До зустрічі ... завтра!

<slideshow id="*1a"></slideshow>

12 червня загін «Позитивчики» розпочали з веселощів та розваг. До уваги дітей представлено казку, у якій вихованці були активними діячами. Малюки відгадували загадки, пригадували природні явища, символи літа. Далі розважалися, танцювали й заочно побували в різних країнах. День продовжився творчо! Весь загін фантазував над своїм представленням. Художники загону малювали газету, актори готували кричалки, а гримери – розмальовували учасників. Девіз дня – «Творчість, активність, винахідливість».

<slideshow id="*2a"></slideshow>

Ура! Канікули... Вихованці загону "Сонечко" почали день з веселої зарядки, після чого діти завітали на театралізоване дійство «Казкові персонажі». По закінченню відбувся майстер - клас із розпису імбирних пряників. І які ж дивовижні вийшли наші імбирні ведмежата, а головне неповторні. А як хочеться донести їх додому. Але батьки зможуть цей витвір дитячої творчості побачити лише на фото, бо навіть самі стійкі автори дуже швидко спробували власні роботи та не встояли і з'їли їх. Ось і закінчився ще один день у таборі.

<slideshow id="*4a"></slideshow>

Нарешті літо… Нарешті, такі омріяні літні канікули! Весело! А в колі друзів ще веселіше та цікавіше. У пришкільному таборі лунає сміх, музика, не стихають голоси дітей. У них така багата уява! І тут її не треба стримувати темою уроку. Сьогодні в нас День творчості. Загін 4-Б класу «Веселка» втілював свої ідеї у створенні емблеми загону. А потім – солодке! Як же без солодощів влітку. Майстер-клас із розпису пряників зацікавив, припав дітям до душі. Адже найкраще й найдорожче те, що створюєш власноруч. Малеча задоволена, сяють посмішки на обличчях. Їхні усмішки – насолода для нас!

<slideshow id="*4b"></slideshow>

Хто не любить казок? Принаймні серед мешканців табору «Веселка» таких немає точно! Запальні вожаті разом з учнями 8 загону «Творчі» сьогодні перетворились на чудернацьких казкових персонажів і повністю заволоділи увагою глядачів усіх вікових категорій. А як весело потім витанцьовували загони, самі вдаючи то зайців, то ведмедів, то заморських гостей! Чарівний літній день приніс цілий вир позитивних емоцій та нових відкриттів.

<slideshow id="*8"></slideshow>

Ранок у таборі - це гарний настрій і море емоцій! Цікава ритмівка, посмішки однокласників, дружній колектив, музичний супровід! А які веселі та бадьорі наші вихователі - вони разом з дітьми танцюють і дарують посмішки! Потім смачний і поживний сніданок, який заохочує нас до перемог! І ми готові! Наш загін "Посмішка" готовий до всіх завдань і готовий перемагати!

Літо, ми обожнюємо тебе!

<slideshow id="*6a"></slideshow>

Ось і прийшла чудова пора літнього відпочинку у пришкільному таборі "Веселка". Учні 5 загону із радістю завітали до нього. Ранок розпочався із цікавоі зарядки. Вихованці загону обрали собі назву "Веселі смайлики" та вивчили девіз. Після цього ми взяли активну участь у танцювальному конкурсі. Потім дітлахи поринули в різноманітний світ гри - це й спортивні, і розважальні, а також і інтелектуальні. Отримали велике задоволення від спілкування, вже чекаємо наступного дня...

<slideshow id="*5b"></slideshow>

