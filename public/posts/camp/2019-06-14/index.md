---
title: День десятий
tags: [camp]
---

Малята загону "Бджілки" у нашому таборі веселі, талановиті та завзяті. Сьогодні вони відгадували пісні і малювали крейдою до них ілюстрації. А потім розписували запашні смачні медово-імбирні пряники. Ось такі вони наші учні 1-А класу.

<slideshow id="*1a"></slideshow>

2-А клас 14 червня загін «Позитивчики» розпочали з запальної зарядки. Пісня людину супроводжує все життя, тому конкурс «Пісенний дивограй» зацікавив вихованців. Дітлахи спочатку малювали на асфальті, пізнаючи пісню, потім презентували свою пісню. Змагання між загонами на кращих знавців пісень приніс перемогу загону. День продовжився майстер-класом з розпису імбирних пряників. Кожен малюк створив неповторний образ ведмедика. День пройшов під девізом: «Пісенні, творчі, активні».

<slideshow id="*2a"></slideshow>

Сьогодні наш день насичений дивовижними подіями. Розпочали його з веселої зарядки, бо у здоровому тілі завжди здоровий дух. Потім продовжили виступом на конкурсі пісень та караоке.

Настрій чудовий, тому усім загоном взяли участь у майстер - класі з розпису 3D фігур з гіпсу. Нам вдалося власними рученятами наповнити життям скульптури братів наших менших. А після плідної співпраці відразу смачний обід та рухливі ігри на свіжому повітрі. Ось так ми провели день у тимчасовому пришкільному таборі. Вихідні чекають нас.

<slideshow id="*4a"></slideshow>

Пісня – вірний друг людини і в радості, і в горі. Мабуть, важко знайти на світі людину, яка була б байдужа до неї. А що вже говорити про дітей! Сьогодні в таборі все пов’язане з музикою та піснями. Девіз дня: «Ні кроку назад, ні кроку на місці, а тільки вперед і тільки з піснею». Музична зарядка, до їдальні з піснею, а потім конкурси, музичні змагання, караоке, концерти. Весь день розпланований, ніколи нудьгувати. Пісенні розваги продовжуються і під час майстер-класу з розпису 3D фігур. Адже з піснею робота кипить, захоплює, надихає. І це розуміють всі в загоні «Веселка». Ми любимо пісні! Вона оздоровлює душу людини!..

<slideshow id="*4b"></slideshow>

Сьогоднішній день у таборі приніс величезне задоволення та радість. Після цікавої та незвичної зарядки ми вирушили в дивовижну подорож - екскурсія до Кінної ферми. Діставшись до неї, вихованці 5 загону "Веселі смайлики" потрапили до незвичайного, захопливого світу з найпрекраснішими тваринами. Спочатку нам розповіли про породи коней, їхні характери, долі та про повсякденне життя. Потім здійснилася мрія кожного - катання на конях. Діти отримали величезне задоволення та радість від екскурсії.

<slideshow id="*5b"></slideshow>

Кожного дня табір «Веселка» приносить щось нове, цікаве, захоплююче.

Сьогодні він насичений різноманітними конкурсами, що дають змогу виявити найталановитіших.

Лунають веселі пісні, а діти відображають їх зміст у естетично оформлених малюнках.

Не менш цікавий конкурс на виконання улюблених пісень. Загін «Соняшник» 7-Б класу впевнено йшов до перемоги. Але нам не вистачило одного кроку. Проте, слухачі отримали задоволення від почутих українських народних пісень та щедрівок у нашому виконанні.

<slideshow id="*7b"></slideshow>

Сьогодні ми використали бонус від доброї справи: як гості відвідали Криворізький ботанічний сад НАН України завдяки участі в озелененні району навесні 2019 р. за ініціативи В.М. Артюха. Це місце – дійсно рукотворне диво, створене щирими та працьовитими людьми, що понад усе віддані своїй справі. Від спекотного й вологого повітря посилились і заповнили простір саду пахощі троянд і хвої. Охайні куточки відпочинку, вузенькі алейки між квітами та ансамблі різноманітних дерев радують око й просто заманюють загубитися в цьому райському куточку Тернівського району.

Діти отримали величезне задоволення і ще одну причину поважати і любити рідне місто.

<slideshow id="*8b"></slideshow>
