---
tags: [camp]
title: День сьомий
---

# 1-2 загін

12.06.2017 учні 1-2 загонів відправились у мандри на природу. Вони здійснили краєзнавчий похід на схили правого берегу річки Саксагань. Учні звернули увагу на неповторну красу природи, на розмаїття барв, звуків, красу форм, багатство пахощів; закріпили правила поведінки на природі. Після навчального процесу діти потребували спілкування з природою. Вони взяли з собою гарний настрій та витривалість. Перша зупинка була біля струмка, який є джерелом чистої води.

Дорогою учні не витрачали час марно: проводилися спостереження за природними явищами, знайомилися з рослинами і комахами рідного краю, вивчали невідоме, згадували матеріал, пройдений на уроках природознавства, основ здоров’я.

Учні одержали велике задоволення від спілкування з природою.

<slideshow id="72157681953791804"></slideshow>

# 3 загін

12 червня діти загону «Фантазери» з нетерпінням чекали зустрічі з працівниками СЮТ, які підготували майстер-клас роботи з пінопластом. Керівник гуртка цікаво та доступно познайомив з технікою виконання літака з даного матеріалу. Діти із задоволенням спробували виготовити і запустити власний виріб.

Ось і промайнув табірний день. Багато цікавих вражень та спогадів залишилося в серцях дітей.

<slideshow id="72157682037304852"></slideshow>

# 4 загін

День казки промайнув швидко, цікаво, весело. Для дітей було проведене чудове свято казки. Дітлахи переглянули цікаві вистави-казки, підготовлені старшими загонами, показали свою казка "Про трьох бджілок»", співали та танцювали під веселу музику.

<slideshow id="72157682039461714"></slideshow>
