---
tags: [camp]
title: День п'ятий
---

# 1-2 загін

08.06 1-2 загони відвідали дитячу бібліотеку №16. Зустріч з працівниками бібліотеки була пізнавальною та корисною. Із захопленням діти слухали історію про виникнення бібліотек, розглянули цікаві виставки, створені працівниками бібліотеки за допомогою жителів нашого міста, які є постійними читачами.

Мета екскурсії: дати учням поняття: бібліотекар, читач; познайомити з правилами користування бібліотекою, різноманітністю книг у бібліотеці; залучити до читання книг; виховувати любов до книги і бережливого ставлення до неї.

Бібліотека підготувала до зустрічі нових гостей – читачів.

<slideshow id="72157681776437384"></slideshow>

# 3 загін

8 червня ІІІ загін «Фантазери» відвідали станцію юних техніків. З дітьми було проведено майстер-класи з технічного моделювання та роботи з глиною. Учні з цікавістю та захопленням прослухали інструкції та поради у роботі з папером та глиною. Кожен власноруч створив виріб з цих матеріалів. Всі діти були дуже задоволені та отримали приємні враження від відвідування СЮТ.

<slideshow id="72157682805055610"></slideshow>

# 4 загін

08.06.2017р. учні 4 загону ТТВ «Веселка» КЗШ І-ІІІ ст. № 55 відвідали музей трудової слави ПАТ «Північний гірничо-збагачувальний комбінат». Діти ознайомилися з експозиціями, де відтворена історія будівництва й розвитку Північного гірничо-збагачувального комбінату, соціально-культурне життя колективу.

Чотирикласники мали змогу розглянути матеріали трудових династій, досягнення окремих кращих представників колективу підприємства, соціально-побутові умови праці працівників комбінату. Дітлахи з задоволенням оглянули експонати виставки з історії, культурного життя колективу, талановитих людей. Із захопленням хлопці розглядали представлені різні види техніки та обладнання, а також історичні документи Північного ГЗК.

В одному із залів, який відображає семирічну історію комбінату в складі Групи Метінвест, встановлено унікальний макет випалювальної машини LURGI 552 і мультимедійний макет промислового майданчика підприємства. З його допомогою учні отримати вичерпну інформацію про діяльність комбінату та роботу основних виробничих переділів. Наприкінці екскурсії діти переглянули фільм про Північний гірничо-збагачувальний комбінат, мали змогу ознайомитися з професіями, які обслуговують роботу комбінату.
<slideshow id="72157684750034106"></slideshow>
