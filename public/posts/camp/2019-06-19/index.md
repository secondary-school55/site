---
title: День дванадцятий
tags: [camp]
---

Кожен мріє потрапити до чарівного світу. Ось сьогодні і здійснилася мрія дітлахів загону "Бджілки". Протягом трьох год тривала неймовірна зустріч з прекрасними та шляхетними створіннями в кінному дворику. Кожен міг доторкнутися до цієї дивовижної тварини та спробувати себе в ролі наїзника. Діти з інтересом заслухали цікаві історії про неймовірно красивих тварин. Усі отримали гарний настрій та багато чудових вражень.

<slideshow id="*1a"></slideshow>

Загін «Позитивчики» 19 червня провів на кінній фермі, де під час екскурсії дізналися про породи коней, чим їх годують, як доглядають. Дітлахи мали можливість показати свої знання про свійських тварин, спосіб харчування. М’який норов шляхетних тварин та спілкування, підкорило другокласників. А катання на кобилі Ляні та поні Джесі стало найцікавішим моментом на «Кінному подвір’ї». Кожен малюк мав змогу погладити, осідлати коня. День пройшов під девізом «Краса, допитливість, милосердя».

<slideshow id="*2a"></slideshow>

Мабуть, кожен з нас мріяв у дитинстві впіймати казкову золоту рибку. Для вихованців загону "Сонечко" настав зоряний час. Їх мрія здійснилася. Кожен отримав власну золоту рибинку. Хоча вона й паперова, зроблена, власними руками, але виконала бажання кожної дитини. Вона допомогла потрапити до ПК "Тернівський", де дітлахи зустріли улюблених героїв мультфільмів.

<slideshow id="*4a"></slideshow>

Сьогодні, 19.06.2019 р. у середу, за прогнозами в таборі нас чекає культпохід до ПК «Тернівський». Загін 4-Б класу «Веселка» вирушає на перегляд мультиплікаційної програми. Кумедні герої мультфільмів, пригоди викликають і посмішку, і співпочуття. На їхньому прикладі ми збагачуємо свій життєвий досвід.

А потім у нас розваги: атракціони, гірка, батут, тарзанка. І, звичайно, перепочинок в улюбленому парку з солодким морозивом. Так минає ще один день нашої табірної зміни.

<slideshow id="*4b"></slideshow>

Найкращий відпочинок - це відпочинок на природі. Сьогодні вихованці 5 загону здійснили екскурсію до джерела річки Саксагань. Діти мали змогу детально ознайомитися з рослинним світом нашого району, поспілкуватися та гарно відпочити. Під час подорожі було наголошено на бережливому ставленні до природи та іі багатств.

<slideshow id="*5b"></slideshow>

Сьогоднішня подорож 7-Б, вихованців ТТВ «Веселка», у зелене царство флори Криворіжжя. Багатий та різнобарвний світ нашої місцевості. Особливо вражає степова флора. Основними видами, візитною карткою степу є ковила, пирій повзучий, горицвіт весняний, терен, бузина, шипшина, волошки.

Під час екскурсії учні поглибили свої знання, вивчаючи рослинний світ Криворіжжя, та зібрали багатий матеріал для гербарію.

Чудовий день! Цікава подорож! Гарний настрій!

<slideshow id="*5b"></slideshow>
