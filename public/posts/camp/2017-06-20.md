---
tags: [camp]
title: День тринадцятий
---

# 2 загін

20.06.2017р. вихованці 2 загону «Сонечко» ТТВ «Веселка» КЗШ І-ІІІ ст. № 55 взяли участь у майстер-класі з "Ментальної арифметики" в ПК «Овація». Учні вчилися швидко рахувати, використовуючи традиційні японські рахівниці Соробан та Абакус. Такий метод дає дитині, віком від 5-ти до 16 років, за лічені секунди додавати, віднімати, множити й ділити цифри без допомоги калькулятора та комп'ютера.

Методика Соробан лежить в основі програми курсу "Ментальна арифметика". Завдяки Ментальній арифметиці розвивається та розширюється інтелектуальний і творчий потенціал дитини. На занятті всі були активні, прагнули набути корисного навику швидкісного рахунку, що неодмінно стане в пригоді на уроках математики.

<slideshow id="72157683027612941"></slideshow>

# 3, 4 загони

3 загін «Посмішка» та 4 загін «Позитивчик» цікаво і змістовно провели день. Учні показали свої музичні таланти в конкурсі караоке «Пісенний водограй». Діти із захопленням вгадували музичні композиції, спробували себе в ролі виконавців, після чого була запальна дискотека.

Було організовано та проведено велику кількість змагань і розваг. День завершився конкурсом малюнків на асфальті «Світ очима дітей». Додому діти повернулися з піднесеним настроєм та незабутніми емоціями.

Як весело відпочивати в дружньому колі!

<slideshow id="72157683272078800"></slideshow>
