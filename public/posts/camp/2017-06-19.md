---
tags: [camp]
title: День дванадцятий
---

# 1 загін

19 червня для вихованців 1 загону «Капітошки» - це день веселощів та розваг у розважальному центрі «Jump City».

Діти отримали масу задоволень на перегонах велотреках, дитячій м’якій зоні та батутній арені. Малеча була задоволена, на обід поверталися з піднесеним настроєм.

<slideshow id="72157682367884453"></slideshow>

# 2, 4 загони

2 та 4 загони «Сонечко» й «Позитивчики» ТТВ «Веселка» їздили на екскурсію до Станції Юних Натуралістів Тернівського району.

Під час екскурсії діти ознайомились з правилами догляду за акваріумними рибками, черепашкою; дізнались багато цікавої інформації про кроликів, морських свинок, ховрашків тощо. Особливо сподобалось дітям годувати тварин, спостерігати за їх дитинчатами. Із захопленням милувалися учні красою газонів, клумб, які доглянуті їх ровесниками – юними натуралістами.

Працівники закладу зацікавили малечу природою, прививали любов та повагу до навколишнього середовища, у цікавій формі розповіли та навчили як себе поводити в тій чи іншій ситуації на природі і, звичайно, виховували любов та піклування про тварин.

Завдяки роботі таких станцій діти розвиваються всебічно та гармонійно. І до того ж - це надзвичайно цікаво не тільки для дітей, а й дорослих.

<slideshow id="72157682273284804"></slideshow>

# 3 загін

3 загін «Посмішка» взяв участь у спортивних змаганнях. Дітям було запропоновано виконати вправи зі скакалками, обручами, м’ячами на гімнастичній стінці та смузі перешкод. Також змагання включали ігри у футбол та піонербол.

Захищаючи свої команди, учні згуртувалися. Наприкінці дня найкращі спортсмени були нагороджені солодкими призами.

<slideshow id="72157685247009645"></slideshow>

# 5 загін

5 загін ТТВ «Веселка» відвідав музей трудової слави ПАТ «Північний гірничо-збагачувальний комбінат».

Музей нині вважається найкращим музеєм промислової тематики міста, фонди якого складають 6907 експонатів. В експозиції представлені різні види техніки та обладнання, а також історичні документи Північного ГЗК.

В одному із залів, який відображає семирічну історію комбінату в складі Групи Метінвест, встановлено унікальний макет випалювальної машини LURGI 552 і мультимедійний макет промислового майданчика підприємства. З його допомогою відвідувачі можуть отримати вичерпну інформацію про діяльність комбінату та роботу основних виробничих переділів.

<slideshow id="72157682368174023"></slideshow>

# 6 загін

Учні 6 загону відвідали Ботанічний сад. Потрапивши на територію саду, діти відразу поринули в зелень кущів та рослин, якими буяє ботанічний сад. Учні познайомились з різноманіттям рослинного світу, характерного для нашого регіону, а також рідкісними, раритетними видами рослин місцевої та світової флори.

Учні виявили бажання прийти до ботанічного саду знову, аби побачити рослини, які прийдуть на зміну нинішнім, та отримати ще більшу порцію чудового настрою.

<slideshow id="72157682269245572"></slideshow>

<youtube id="j-ZDFstsEN4"></youtube>
