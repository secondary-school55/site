---
title: День дванадцятий
tags: [camp]
---

# І загін

Загін «Бджілка» відвідав гурток із скелелазіння при дитячому центрі туризму «Меридіан». Кожен з учнів мав можливість уявити себе підкорювачем вершини Говерли, погойдатись на «тарзанці», піднятись вгору по канатній сходинці. Юні скелелази перевірили себе на витривалість, витримку, силу і спритність.

Всім було весело, цікаво. Екскурсія видалась захоплюючою!

<slideshow id="72157697433645334"></slideshow>

# ІІ загін

Вихованці загону «Позитивчики» провели екскурсію до Джерела річки Саксагань.

Діти вчилися спілкуватися з природою, пригадали правила поводження з природними об’єктами, розрізняли різні види рослин і комах.

Екскурсія закінчилася пікніком, під час якого вихованці змогли відпочити та підкріпитися.

<slideshow id="72157692181948600"></slideshow>

# ІІІ загін

<pre>
Ми любимо сонце і квіти
І сонце нам шле свій привіт.
Ми роду козацького діти
Землі української цвіт.
</pre>

Мабуть, найбільшу насолоду і радість, найпалкішу любов до рідного краю, до життя викликає спілкування з природою. Вона завжди чарувала і чарує людину. Шепіт води, спів пташок, запах квітів – усе це дороге серцю , ні з чим незрівнянна природа рідного краю. Природа і Вітчизна нероздільні. Літо – чудова, тепла пора, яка вабить нас своїми барвами. І дітвора зовсім не хоче сидіти на місці. Щоб заняття з екологічної освіти були різноманітнішими, було організовано екскурсію на природу. Учні загону «Сонечко» здійснили краєзнавчий похід на схили правого берегу річки Саксагань.

Учні звернули увагу на неповторну красу природи, на розмаїття барв, звуків, красу форм, багатство пахощів; закріпили правила поведінки на природі. Після навчального процесу учні потребували в спілкуванні з природою. Діти взяли с собою гарний настрій та витривалість.

Діти одержали велике задоволення від спілкування з природою.

<slideshow id="72157697433815964"></slideshow>

# V загін

З самого початку настрій підняла ранкова зарядка. Вивчивши нові рухи, діти із задоволенням танцювали під веселу музику.

Вікторина «Що? Де? Коли?», яка проводилася серед 5, 6 та 7 загонів, мала іноді важкі запитання, але попри це дітям загону «Смайлики» вдалося отримати перемогу над своїми суперниками.

У кінці табірного дня діти відвідали парк Тернівський, де весело провели час.

<slideshow id="72157670105032058"></slideshow>

# VIII загін

## Майстер-клас з виготовлення штруделів з вишнями

Найкраще дізнатися як правильно готувати їжу – це приготувати її самому. Саме цими вміннями і ділилися співробітники кафе «Біля млина» з дівчатками з 8 загону ТТВ «Веселка». Дівчата готували найкращий смаколик, перлину австрійської кухні – штрудель. Вони навчилися робити тісто, правильно викладати начинку (щоб вона не витікала). Дітей вразила власна робота і її результат – найсмачнішого штруделя вони ще не куштували. І керівник проекту був задоволений тим, як швидко вчаться новому сучасні діти.

<slideshow id="72157670105049088"></slideshow>
