---
title: День одиннадцятий
tags: [camp]
---

Ура! Табір "Веселка" знову зустрів наших дітей. Малята загону "Бджілки" сьогодні вперше провели зарядку для всіх дітлахів. Потім взяли участь у майстер - класі з виготовлення аеропланів та їх запуску. Усі були в захваті від польоту їх моделей. Закінчили день танцем піратів, який підготували разом з вожатими. Ось такий чудовий і насичений враженнями день був у наших дітей.

<slideshow id="*1a"></slideshow>

18 червня загін «Позитивчики» відвідали парк Харіна. У поході дітлахів чекало багато випробувань. Змагання в командах показало згуртованість, вправа «Павутинка» – спритність, «Кумедний бокс» – витривалість. Другокласникам цікаво було дізнатися про гордість парку – 450 літній дуб та те, що він наділяє людей, які до нього доторкнулися, силою. Потім був смачненький обід – каша з м’ясом, зварена на вогнищі. Інтелектуальний конкурс приніс перемогу команді та солодкі призи. День пройшов під девізом: «Спритні, розумні, вправні».

<slideshow id="*2a"></slideshow>

Більшість дітей мріють бути піратами. Вони грають у різні ігри, де будують кораблі, ховають скарби. Діти дорослішають, але мрії залишаються. І сьогодні у вихованців загону "Сонечко" є можливість згадати про мрії і зануритися в пригоди морської безодні. Але діти залишаються дітьми. І після піратських пригод хочеться солоденького. А якщо це чарівні льоданики, які приготували власними руками... Такий день буде, сто відсотків, вдалим.

<slideshow id="*4a"></slideshow>

Нарешті-нарешті настав цей довгоочікуваний день… Сьогодні в нашому таборі День піратів. Діти загону «Бджілка» 4-Б класу так довго його чекали. Хто ж в дитинстві не мріяв стати піратом, подорожувати морями, знаходити скриньки з коштовностями.

Ми готувалися до цього дня: вивчили пісню, танець, нафантазували собі костюми, склали карту подорожі. Цей день минув так швидко, але був дуже цікавим і солодким, бо в кінці нас чекав майстер-клас із виготовлення цукерок. А хто думає, що пірати не люблять солодкого? Люблять. Ще й як! Нам сподобався сьогоднішній день у найкращому таборі «Веселка».

<slideshow id="*4b"></slideshow>

18.06.2019р. для 5 загону "Веселі смайлики" була проведена оглядова екскурсія "Історичними стежками м. Кривого Рогу". Метою екскурсіі було детальне ознайомлення учнів з рідним мітом, його історією та традиціями. Родзинкою подорожі стало відвідування кінотеатру Олімп. Діти отримали величезне задоволення від нашої цікової екскурсіі.

<slideshow id="*5b"></slideshow>

І знову табір!!! Посмішки лунають звідусіль! Знову розпочинаємо день, танцюючи під улюблені пісні й підспівуюючи куплети. Потім поживний сніданок, який допомагає дітям бути активними впродовж дня. Нас чекає подорож «Стежками рідного міста». Скільки цікавого ми ще не знаємо? Дуже любимо малювати, співати, складати вірші, грати в різноманітні ігри, а головне — любимо морозиво! Дитинство — це чудова пора!

<slideshow id="*6a"></slideshow>
