---
title: "День п'ятий"
tags: [camp]
---

1 загін «Бджілка» провели сьогодні фантастично цікавий день. Зранку діти були задіяні в майстер-класі «Гримери-фантазери». Протягом трьох годин школярі брали участь у пісенному вернісажі.

1. Пісню заспівали – малюнок малювали.
2. Караоке «Я пісню знаю, вам заспіваю».
3. Веселий калейдоскоп.

А в кінці заходу з задоволенням заспівали авторську пісню.

<slideshow></slideshow>

Щаслива пора дитинства! Літні канікули! Тепле лагідне сонечко, яскрава зелень, синє безмежне небо… А ще ігри, конкурси, розваги!

Саме таким був день 7 червня для загону «Позитивчики» у літньому шкільному таборі. У дружньому колі діти співали веселих пісень, приймали участь в конкурсі малюнків за мотивами дитячих пісень. Пісенний колаж продемонстрував юні таланти. Було весело і цікаво в колі шкільної родини!

<slideshow id="*2"></slideshow>

Не секрет, що всі діти в захваті від солодощів. Саме тому вихователі загонів 3-х класів «Сонечко» і «Веселка» вирішили підсолодити табірне життя своїм вихованцям.

Діти взяли участь у майстер-класі з розпису імбирних пряників. Після знайомства з історією цих солодощів вихованці змогли самі спробувати себе в ролі майстрів. Кожна дитина могла проявити свою творчість шляхом створення власного малюнку на солодкому виробі. Діти стали справжніми майстрами!

<slideshow id="*3"></slideshow>

07.06.19 р. вихованці 5 загону ТТВ "Веселка" день провели дуже цікаво! Взяли участь у конкурсі "Гример", діти мали змогу на деякий час перетворитися на цікавих тваринок: білок, собачок, котиків.

Також школярі були задіяні в естафеті "Веселі старти", що проходили в рамках районної спартакіади «Юність - 2019», де продемонстрували свою спритність і швидкість.

<slideshow id="*4"></slideshow>

Канікули – час нових експериментів, пошуків, свіжих вражень, відкриттів у собі талантів. Так, 8 загін «Творчі» випробували себе в виконані кращої української пісні «Червона рута». Серед учнів загону виявилися не тільки талановиті виконавці пісень, а й діти з творчою уявою, художнім вмінням відтворювати прослухані пісні в малюнках.

<slideshow id="*5"></slideshow>

7 червня 2019р. у ТТВ «Веселка» пройшов День гримера. Цього дня діти розмальовували свої обличчя різними цікавими малюночками.

Мистецтво гримера актуальне скрізь, де є необхідність якось видозмінювати зовнішність. А так, як діти фантазери та бешкетники, то малювати на обличчі та ще й з дозволу – це велике щастя.

Продовжив день пісенний конкурс. Шостий загін вивчив та дружньо виконав пісню Анни Грінчер «Школа».

Не забули й про рухливі ігри: грали у м’яча, стрибали на скакалці, катались на велосипедах.

Завершив день конкурс малюнків на асфальті. Юні художники мали змогу проявити та розвивати свої здібності: хто що хотів, що вмів, те й малював.

День минув швидко, весело та цікаво.

<slideshow id="*6"></slideshow>

Про те, що 7 загін уміє танцювати й малювати, знають усі. Майстром FaceArt зміг відчути себе мало не кожен другий член загону. Але сьогодні нам довелося пройти ще й випробування піснею. Шлях цей був тернистим, та перепони лише гартують! Дівчата після участі в конкурсі караоке тепер, мабуть, співатимуть при будь-якій нагоді – і це пречудово! Також хлопці залюбки пограли в футбол.

<slideshow id="*7"></slideshow>

<youtube id="rUGyTPSY7KA"></youtube>
