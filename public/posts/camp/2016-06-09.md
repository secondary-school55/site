---
tags: [camp]
title: Дитячий табір "Веселка"
---

Учні загону «Бджілки» ДЗВ «Веселка» при КЗШ І-ІІІ ст. №55 відвідали телебачення Першого міського каналу. Діти зустрілися із працівниками каналу, які розповіли їм про свою роботу та показали студію й апаратну, місце роботи журналістів каналу. Школярі познайомилися з професією оператора, освітлювача, редактора, ведучого та інших робітників каналу. Вони мали змогу побачити студію, де знімають міські новини, телевізійного суфлера, камери, освітлювальні прилади, побувати на місці ведучих. Багато дітей виявили бажання в майбутньому працювати на телебаченні. Ця екскурсія була одна з найцікавіших для учнів.

<slideshow id="72157669112680651"></slideshow>

Загін «Позитивчики» відвідали Станцію юних натуралістів. Під час екскурсії учні дізналися про роботу гуртків. Особливо цікаво малятам було дізнатися про розведення та догляд за акваріумними рибками, жабками та черепашками, спостереження за поведінкою кролів. Дітлахи ознайомилися з основами квітникарства, проектуванням та побудовою нових квітників, алей, декоративних зелених насаджень. Третьокласники отримали перший досвід по догляду за квітковими рослинами відкритого та закритого грунту. Вихованці мали можливість отримати досвід природоохоронної роботи.

<slideshow id="72157667035595204"></slideshow>

І загін «Бджілки» вирушив до Тернівського СЮТ, де з ними провели майстер-клас роботи із глиною. Керівник гуртка "Кераміка" Ольга Михайлівна цікаво і доступно познайомила з технікою виконання глиняної іграшки. Діти із задоволенням та старанністю спробували самі виготовити власні вироби – мишку і котика, які потім мали змогу залишити собі напам'ять.

Також вони мали змогу розглянути виставки «Співуча глина», та роботи інших гуртків. Всі були дуже задоволені та вражені майстерністю творців виставкових експонатів.

<slideshow id="72157669223112541"></slideshow>
