---
tags: [camp]
title: Відкриття табору "Веселка"
---

30.05.2016 у КЗШ №55 було проведено відкриття І зміни пришкільного табору відпочинку "Веселка". Кожен загін розучив назву, девіз загону, а також створив стінгазету разом зі своїми вожатими, учнями 10 класу. Далі відбулася презентація загонів "Давайте знайомитися!".

Після відкриття було проведено багато цікавих конкурсів:

- конкурс малюнків на асфальті "Намалюй пісню";
- рухливі та настільні ігри;
- танцювальний марафон, під час якого кожен загін танцював зі своїми вожатими.

Всім було весело та цікаво.

Не порушуючи традицій, розпочав своє існування англомовний профільний загін, до якого були залучені учні 6-А класу. В цей день діти здійснили віртуальну подорож до Англії, з відвідуванням її славетної столиці Лондон. Учням було запропоновано взяти участь у створені проекту під назвою "Я і Європа".

<slideshow id="72157668713915492"></slideshow>

Протягом першого дня учні ІІ загону "Позитивчики" побував на екскурсії в міській дитячій бібліотеці №16. Екскурсія здійснювалася з метою розширення читацького кругозору дітей та розвитку пізнавальних інтересів. Подорож до світу книги була змістовною та цікавою.

<slideshow id="72157669129298535"></slideshow>

Загін «Фантазери» та «Сонце» познайомилися зі світом природи «Значення джерел у природі, житті людини. Охорона джерел». Пригадали, як утворюється джерело, значення його в природі. Подорож сприяла вихованню бережливого ставлення до живої та неживої природи, була пізнавальною, цікавою, веселою.

<slideshow id="72157668741085551"></slideshow>

Відбулося відкриття табірної зміни. Діти 1-А класу обрали назву загону ("Бджілки") і девіз. В цей день відбулося урочисте відкриття табору. Діти із задоволенням виконували ранкову зарядку, знайшли час для рухливих ігор на свіжому повітрі, брали участь у конкурсі малюнків на асфальті. Також в цей день діти відвідали районну дитячу бібліотеку. Працівники закладу показали учням новинки літератури, ознайомили із фондом бібліотеки провели цікаві конкурси і вікторини. Це сприяло естетичному розвитку дітей.

<slideshow id="72157669074548291"></slideshow>
