---
tags: [camp]
title: День чотирнадцятий. Закриття тимчасового табору відпочинку «Веселка»
---

# 1,5 загони

21.06.2017р. вихованці 1, 5 загони ТТВ «Веселка» КЗШ І-ІІІ ст. № 55 взяли участь у майстер-класі з "Ментальної арифметики" в ПК «Овація». Учні вчилися швидко рахувати, використовуючи традиційні японські рахівниці Соробан та Абакус. Такий метод дає дитині, віком від 5-ти до 16 років, за лічені секунди додавати, віднімати, множити й ділити цифри без допомоги калькулятора та комп'ютера.

Методика Соробан лежить в основі програми курсу "Ментальна арифметика". Завдяки Ментальній арифметиці розвивається та розширюється інтелектуальний і творчий потенціал дитини. На занятті всі були активні, прагнули набути корисного навику швидкісного рахунку, що неодмінно стане в пригоді на уроках математики.

<slideshow id="72157682272060952"></slideshow>

# 2 загін

Учні 2 загону "Сонечко" відвідали бібліотеку при ПК «Тернівський». Цікава бесіда, пізнавальна вікторина та солодкі призи не залишили байдужими нікого.

Далі малечу чекають довгі літні канікули. І той, хто потоваришував з книгою, проведе їх в декілька разів цікавіше. Адже заочні подорожі не менш цікаві та пізнавальні.

<slideshow id="72157682458290303"></slideshow>

# 3 загін

Діти 3 загону «Посмішка» взяли участь у шкільному конкурсі виготовлення власноруч «Модники та модниці». Учні виготовляли костюми з підручних матеріалів – газет, пакетів, паперу, картону.

Учасники виявили неабияку оригінальність у створенні колекції костюмів. За проявлену фантазію та творчий підхід найкращих було нагороджено грамотами.

<slideshow id="72157682272152062"></slideshow>

# 4 загін

Учні 4 загону вирушили на екскурсію в Сосновий бір, де на них чекали веселі змагання, конкурси, лазіння та катання на канатній доріжці і смачна гречана каша, приготовлена на вогнищі.

День промайнув так швидко, що учні не зчулися, як настав час повертатися додому.

Скільки цікавих, веселих спогадів від подорожі залишиться в пам’яті дітей!

<slideshow id="72157682458384853"></slideshow>
