---
title: День другий
tags: [camp]
---

Всі люблячі батьки та вчителі хочуть, щоб їх діти були міцними, здоровими, всебічно розвиненими. Тому спорт для дітей – це чудова можливість направити їх невгамовну енергію на благо. При заняттях спортом, виробляється гормон щастя, який робить людину успішною, оптимістичною і рішучою. Той, хто займається з дитинства спортом, може швидше знайти роботу, домогтися положення, успіху і багатства і будь-якої мети в житті. Тому займайтеся спортом і подавайте правильний приклад своїм дітям.

Відкриття спартакіади 30.05.18 у таборі «Веселка» розпочалося творчо, динамічно. Дітей залучили до естафет з м'ячем, обручем. Було проведено спортивні ігри для різновікових категорій учнів, а саме: “Переправа поранених”, “Старти звірят”, “Пінгвіни з м'ячем”, “Невловимий шнур”, “Останній вибуває”, “Сядь першим”, “Ящірка”, гра з піском, “Візьми містечко”, “Останній вибуває”. Свято завершилося нагородженням найактивніших загонів та найспортивніших учнів.

<slideshow id="72157697459916935"></slideshow>

# І загін

Цікаво минув день для дітей загону “Бджілка”: як завжди, отримавши заряд бадьорості від ранкової зарядки, діти відчули прилив сил для подорожі до місцевого джерельця. Малеча розчистила доріжку та полила молоді дубки поблизу. Справжні юні натуралісти!

<slideshow id="72157696878265064"></slideshow>

# ІІ загін

Кожна дитина як сонячний зайчик. Сяє, засліплюючи фантазіями, водоспадом мрій і невичерпною енергією. І якщо ця енергія не знайде застосування – буде зруйновано усе навколо.

І тому, щоб запобігти цьому, вихованці загону 3-А класу «Позитивчик» відвідали дитячий центр туризму «Меридіан». Як справжні туристи долали перешкоди: переходили «бурхливу річку» по канатній дорозі, стрибали з острівця на острівець, намагалися втримати рівновагу на нерівній поверхні. А після таких захоплюючих пригод відпочивали у наметах. Діти отримали задоволення. А сяючі дитячі обличчя – найкраща нагорода для вихователя.

<slideshow id="72157697460066975"></slideshow>

# ІІІ загін

30.05.18 року загін 3-Б класу "Сонечко" відвідав Станцію Юних Техніків. Працівники закладу провели майстер-клас з гончарного мистецтва. Виявилося, що працювати з глиною, то справжнє задоволення. Було дуже цікаво спостерігати, як діти створюють власними руками свої перші "шедеври", з якою гордістю демонструють свої роботи. Можливо це буде поштовхом для розвитку подальшого захоплення гончарним мистецтвом.

<slideshow id="72157694310542152"></slideshow>

# IV загін

Загін «Фантазери» відвідали найкрасивіше місце у Кривому Розі. Це Криворізький ботанічний сад. Чотирикласники познайомилися з унікальною колекцію зникаючих рослин та гербарних зразків. Вихованці дізналися, що нині Криворізький ботанічний сад — об’єкт природно-заповідного фонду України загальнодержавного значення, а його дендрарій визнаний національним надбанням України.

<slideshow id="72157669603987278"></slideshow>
