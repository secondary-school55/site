---
tags: [camp]
title: День перший. Відкриття тимчасового табору відпочинку «Веселка»
---

Літо – це маленьке, але насичене подіями життя!

Ось і пролунав Останній дзвоник. «Літечко настало – тож відпочивайте!» - таку настанову почули школярі під час останньої лінійки. Але, на жаль, не всі батьки мають змогу відправити дитину відпочивати за місто, де їх чекає активний відпочинок та оздоровлення поблизу моря або на березі річки у затишній місцинці.

Тому педагогічний колектив школи поставив за мету організувати такий літній відпочинок дітей, який сприяв би справжньому оздоровленню кожної дитини, задоволенню її інтересів та творчості через використання традиційних та інноваційних форм роботи. З цією метою з 01.06 по 21.06.2017 року на базі школи почав працювати тимчасовий табір відпочинку з денним перебуванням «Веселка».

У день відкриття табірної зміни була проведена святкова лінійка, на якій діти ознайомилися з режимом роботи табору, правилами поведінки та обов’язками, представили свої назви, девізи, речівки, пісні.

Діти з веселим настроєм та завзяттям прийняли участь у підготовці плакатів, розучуванні назви та девізу загону. Разом з вожатими підготували захист плакатів та представлення загону. Далі всі діти активно прийняли участь у танцювальному марафоні, змагаючись з іншими загонами на звання «Зірки танцю». Після урочистого відкриття табору малеча відвідала концерт біля палацу Тернівський, присвячений Дню захисту дітей. Вони мали змогу не лише подивитися виступи артистів, а й потанцювати з учасниками концерту. Після розважальної програми продовжили відпочинок у місцевому парку, де грали у веселі та рухливі ігри. Всі діти в цей день отримали гарні враження та веселий настрій.

<slideshow id="72157684469374676"></slideshow>
