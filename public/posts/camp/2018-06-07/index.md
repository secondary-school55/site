---
title: День восьмий
tags: [camp]
---

# І загін

07.06.2018 року І загін «Бджілки» вирушив на екскурсію до дитячого центру туризму «Меридіан». Діти здійснили заочну подорож до Петриківки, дізнались багато цікавого про майстрів петриківського розпису, ознайомились з побутом наших предків, традиціями українського народу. Керівник гуртка Кушнір С. Л. провела з дітьми майстер-клас з петриківського розпису. Юні художники спробували в техніці петриківського розпису виконати малюнок золотої рибки.

<slideshow id="72157694603864092"></slideshow>

# II - III загони

Під час оздоровлення учнів 2-х класів в ТТВ «Веселка» було проведено екскурсію до бібліотеки ПК «Тернівський» та проведено ряд цікавих завдань з юними користувачами в ігровій та діалоговій формах. Зустріч з працівниками бібліотеки була пізнавальною та корисною. Із захопленням діти відповідали на запитання вікторини «Впізнай героя за підказкою», грали в гру «Третій зайвий», розглянули цікаві виставки, створені працівниками бібліотеки за допомогою жителів нашого міста, які є постійними її читачами.

Людина, яка любить і вміє читати, - щаслива людина. Навколо неї завжди багато розумних і вірних друзів. Похід до бібліотеки та знайомство із новою книгою – це приємна та водночас таємнича подія для кожного читача. Сама атмосфера у приміщенні – храму духовності та книг – налаштовує на серйозність, високу мораль і жагу до знань.

<slideshow id="72157694578919842"></slideshow>
<slideshow id="72157697178150634"></slideshow>

# IV загін

4 загін вирушив на екскурсію до дитячо-юнацького клубу зі скелелазіння. Інструктор продемонструвала їм альпіністське спорядження, познайомила з правилами користування та технікою безпеки при підйомі. Учні отримали майстер-клас зі скелелазіння і мали змогу на практиці перевірити отримані знання. Діти із задоволенням намагалися підкорити запропоновану їм тренувальну ділянку, а також виявили бажання відвідувати даний гурток. Всі діти в цей день отримали гарні враження та веселий настрій.

<slideshow id="72157697766745015"></slideshow>

# V загін

07.06.2018р. учні 5-Б класу цікаво провели день. Після ранкової зарядки прослухали цікаву інформацію та пограли в ігри з представником Центру зайнятості. Після учні брали участь у цікавій квест-грі «Знайди вожатого».

Весело, енергійно та непосидюче минув день в таборі.

<slideshow id="72157696034830051"></slideshow>
