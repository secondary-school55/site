---
title: День третій
tags: [camp]
---

Казка є ефективним засобом виховання дитини, здатним вирішувати безліч завдань, вона об'єднує дітей, дає можливість приємно провести час і відпочити від метушні реального світу. У нашому таборі діти не лише відпочивають, а відпочивають творчо і продуктивно. Найкраще це було проілюстровано на Дні казок у таборі «Веселка». Шляхом жеребкування кожен загін отримав назву казки, завданням було – оживити сюжет на сучасний лад. Учням вдалося з цим впоратися і найкращими було визнано загін 4-Б класу «Фантазери».

<slideshow id="72157694349436532"></slideshow>

# І загін

31.05 вихованці загону «Бджілка» відвідали дитячий центр туризму “Меридіан”.
Діти познайомилися з роботою етмографічного гуртка “Пертиківський розпис”. Керівник гуртка розповіла дітям про історію виникнення даного розпису та познайомила з прийомами виготовлення. Кожен вихованець виготовив малюнок власними руками, а це не так і легко, бо потрібно виявити творчість, майстерність та фантазію. Діти з задоволенням залишали майстерню, демонструючи свої вироби.

<slideshow id="72157696921879824"></slideshow>

# ІІ загін

Дитяча душа як ніжна пелюстка троянди. І щоб вона розквітала необхідно її постійно поливати дивовижними краєвидами рідної природи. І тому вихованці загону «Позитивчик» цей день присвятили єднанню з природою. Для цього відвідали Криворізький ботанічний сад, який в цю пору нагадує трояндовий рай.

<slideshow id="72157691719552750"></slideshow>

# ІІІ загін

31.05.2018 року дружній загін 3-Б класу "Сонечко" продовжив вивчення навколишнього світу і здійснив захоплюючу подорож до Криворізького Ботанічного саду, що знаходиться в Тернівському райні. Цей куточок незайманної краси природи вразив нас своїми різнокольоровими фарбами. Стільки відтінків, стільки кольорів! Море квітучих троянд, піонів, ромашок, рідкісні види дерев та кущів... Діти з цікавістю слухали екскурсовода, милуватися красою довкілля.

<slideshow id="72157669642810858"></slideshow>

# VIII загін

Наш рідний край – наша земля, земля наших предків та нащадків. Скільки незвіданих сторінок історії зберігає вона! Знати їх – наш обов’язок.
31.05.18 учні загону «Лідери» здійснили цікаву екскурсію «Історичними стежинами Тернівського району». Розпочалася подорож з розповіді вчителя історії про заснування поселень на території Криворіжжя, про історію міста та району. Учні відвідали братську могилу часів Другої світової війни. Подорожуючи своїм рідним краєм, можна дізнатися багато цікавого. Екскурсійна група отримала безліч цікавої інформації, масу позитивних емоцій.

<slideshow id="72157694349411492"></slideshow>
