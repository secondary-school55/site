---
title: День сьомий
tags: [camp]
---

11.06.2019р. наші діти поринули у світ моди. Хлопці та дівчата весело та з задоволенням майстрували з різного матеріалу фантастичні костюми. Протягом години учні з гордістю, елегантністю демонстрували створені власноруч костюми. Творчість, уява та фантазія — девіз цього дня.

<slideshow></slideshow>

11.06.2019р. загін «Позитивчики» відвідав кінну ферму. Похід був тривалим, але діти виявили неабияку стійкість і витривалість. Справжнісінькі туристи, яким посильні будь-які труднощі. На екскурсії діти довідались про догляд за тваринами, про те, як коні допомагають у лікуванні дітей. Цікавою була інформація про відбір і тренування тварин для участі в перегонах.

А з яким захопленням «Позитивчики» каталися на конях! Цей день надовго залишиться в пам’яті дітей!

<slideshow id="*2"></slideshow>

Мабуть, найбільшу насолоду й радість, найпалкішу любов до рідного краю, до життя викликає спілкування з природою. Вона завжди чарувала й чарує людину. Шепіт води, спів пташок, запах квітів – усе це дороге серцю, ні з чим незрівнянна природа рідного краю. Літо – чудова, тепла пора, яка вабить нас своїми барвами. І дітвора зовсім не хоче сидіти на місці. Щоб заняття з екологічної освіти були різноманітними було організовано екскурсію на природу. Учні 3-А і 3-Б загону «Сонечко» і «Веселка» здійснили краєзнавчий похід на схил правого берегу річки Саксагань. Учні звернули увагу на неповторну красу природи. Після навчального процесу діти потребували в спілкуванні з природою.

<slideshow id="*3"></slideshow>

Загін розпочав свій день із зарядки та цікавої руханки. Поснідавши, ми зібрались та рушили на зустріч із веселощами. Завітавши до ТРК «Терра», ми пішли до дитячого центру розваг. Різноманіття атракціонів та їх безлімітне використання сприяло безмежному щастю.

Діти шостого загону і закидали м’ячі у корзинки, і грали у всеможливі стрілялки, і їздили на різному мототранспорті, і копали кульки екскаватором, і лопали мильні кульки на сенсорних екранах. Найбільше задоволення діти отримали від знайомих дитячих карусель. Тільки сівши на коника або у карету, очі наповнювались світлом радості, а посмішка підкреслювала відстань від вуха до вуха. Це щастя! Дитяче щастя!

<pre>
- Якого кольору щастя?   
Можливо, побачити вдасться?
- Це ж колір веселого літа,
І ніжно-духмяного жита,
Яскравого неба в блакиті,
І квітів, росою, що вмиті.
І посмішок щирих дитячих,
Коханих очей ще юначих…
</pre>

<slideshow id="*4"></slideshow>

11.06.19 з вихованцями 5 загону була проведена навчально-пізнавальна екскурсія "Стежками рідного краю". Метою екскурсії було дослідження рослинного світу нашого району.

<slideshow id="*5"></slideshow>

Кажуть, у місцевості, де ти народився і живеш, можна кожного дня знаходити нові цікавинки. Ми поставили за мету перевірити цей факт і вирушили в міні-експедицію по рідному мікрорайону. Щоб дослідження було цікавішим і наповнилося духом змагання, усі «Соняшники» поділились на 2 команди і з натхненням намагалися дізнатись більше про історію будинків і вулиць, де мешкають. Окремим пунктом подорожі став Тернівський парк, у якому крім новостворених і старовинних цікавих місць є де відпочити.

<slideshow id="*6"></slideshow>
