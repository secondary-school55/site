---
title: День чотирнадцятий
tags: [camp]
---

# І загін

15.06.2018 року загін «Бджілка» побував на екскурсії в пожежній частині, де учні пригадали правила протипожежної безпеки, ознайомилися з професією пожежних; мали можливість оглянути пожежні автомобілі, майданчик для тренувань пожежних рятувальників. Зустріч була цікавою і корисною для дітей.

<slideshow id="72157698007525185"></slideshow>

# ІІ загін

Екскурсія до Глеєватського кар’єру подарувала вихованцям загону «Позитивчики» надзвичайні враження.

Перед екскурсією діти переглянули відеоролик з правилами техніки безпеки. Діти мали змогу побачити кар’єр, копалини, які видобуваються на ньому та техніку, яка працює на кар’єрі. Вихованці познайомилися з працівниками та поспілкувалися з ними. Завдяки екскурсії діти дізналися більше про гірничо-добувальну діяльність нашого міста.

<slideshow id="72157697473891764"></slideshow>

# ІІІ загін

Кривий Ріг – це визнана столиця металургії. І ось сьогодні діти загону «Сонечко» здійснили свою мрію – побували на Глеєватському залізорудному кар'єрі – одному із найбільших в Україні. Він простягається на чотири кілометри і займає площу понад 500 гектарів. Кар'єр - неповторне і вражаюче видовище, створене руками гірників. Подивитися на унікальний за своєю розробкою кар'єр можливо на спеціально облаштованому для цього сучасному оглядовому майданчику. Руду добувають шляхом підривання порід. А потім величезними машинами вантажать у вагони. Залізничні колії тут прокладені одразу в кар’єрі й ведуть прямісінько на завод.

Учні були в захваті від побаченого. А ще дітей вразили розміри вантажної машини БелАЗу.

<slideshow id="72157670141460768"></slideshow>

# V загін

Загін «Смайлики» весело танцюючи та співаючи продовжував свій день після ранкової гімнастики.

Учні мали змогу розвивати свої таланти, акторські здібності.

Відбулася екскурсія «Стежками рідного міста», де діти відвідали Джерела річки Саксагань, дізналися більше про свій рідний край.

<slideshow id="72157692219566000"></slideshow>

# VIII загін

Казка - це велике таїнство народу, народжене його мудрістю, життям, силою буття і ще чимось таким, що дороге і близьке кожному із нас. Казкова скарбниця нашого народу невичерпна, мов криниця. Багато казок породила українська земля! І кожна казка по-своєму гарна. Учні 6 та 8 загонів приготували не лише казку за осучасненим сценарієм, а й підготували казкову вікторину для глядачів. Неймовірно весело промайнув казковий день у таборі. І вже прийшла пора прощатися з табірною зміною, підводити підсумки літнього відпочинку у ТТВ «Веселка» і з нетерпінням чекати наступного цікавого відпочинку!

<slideshow id="72157697474872664"></slideshow>
