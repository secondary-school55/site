---
tags: [camp]
title: День дев'ятий
---

Справжньою родзинкою програми літнього дозвілля для учасників ТТВ «Веселка» стала квест-гра «Козацький гарт».

Кожен загін вирушив на пошук скарбу, до якого їх привела заповітна карта. За найкращими законами пригодницького жанру учасники квесту одна за одною розшукують на маршруті чергові підказки. А щоб її розгадати, випробовують власні знання з історії козацтва, проходять спортивні естафети.

Кожна правильна відповідь наближала пошуковців до омріяної мети. За веселою рухливою розвагою «Козацький гарт» приховує комплекс розвиваючих елементів, здатних не лише гарно розважити школярів під час літнього відпочинку, а й надати їм корисні знання та навички. Гра досягла кульмінації, коли було знайдено скарб – це справжній вибух радості, шалене святкування.

Всі учасники квест-гри були нагородженні грамотами.

<slideshow id="72157685079677705"></slideshow>

# 1 загін

14.06 вихованці 1 загону «Капітошки» присвятили день догляду за рослинами та тваринами на Станції юних натуралістів. Діти із захопленням слухали розповідь про життя тварин, їхні звички та вподобання. Також учні займалися поливом овочів у теплицях. Малюки отримали задоволення від виконаної роботи.

<slideshow id="72157685121195555"></slideshow>

# 2-3 загони

14 червня учні 2 загону «Сонечку» та 3 загону «Фантазери» ТТВ «Веселка» відвідали Криворізький авіаційний коледж. Для них було організовано екскурсію «Повітряні крила Криворіжжя», метою якої було ознайомлення учнів з історією авіації на Криворіжжі, спеціальностями, за якими працюють випускники закладу.

На довго запам'ятають діти музей бойової слави. Особливо учням сподобалась діорама визволення міста Кривого Рогу від фашистських загарбників в роки Великої Вітчизняної війни та вшанування пам’яті загиблих випускників у зоні АТО. Незабутні враження діти отримали під час відвідування полігону. Вони мали можливість ознайомитись із професіями пілота, борт-інженера, механіка, стюардеси.

<slideshow id="72157682069098212"></slideshow>

# 4 загін

14.06.17 року учні 4 загону «Позитивчики» вирушили на екскурсію до джерела. Під час екскурсії діти ознайомились з умовами утворення джерел, із значенням джерел у природі та житті людини, вчилися спостерігати, бережно ставитися до природи рідного краю. Учні дізнались, як потрібно розчищати джерела, щоб вони не забруднювались, чому джерельна вода прохолодна тощо. Подорожуючи, розпізнавали лікарські рослини, розповідали про їх лікувальні властивості. Подорож видалась пізнавальною, цікавою, веселою.

<slideshow id="72157682809089351"></slideshow>

# 5 загін

14.06 5 загін "Веселі смайлики" здійснив пішохідний похід "Історичними стежинами Криворіжжя".

Діти побували на території монолітної споруди, що має поважний вік: понад 120 років!
Мовчазні камені, підкорені людськими руками та чисте джерело біля їх підніжжя, розмаїття польових квітів
і таємнича тиша надихають на роздуми про своє місце у світі, можливості та обмеженість будь-якої людини...

<slideshow id="72157685022818536"></slideshow>

# 6 загін

14.03.2017 р. учні 6 загону «Посмішка» здійснили пішохідну екскурсію до балки "Північна Червона". Особливістю балки є старовинний залізничний міст. Учні мали можливість помилуватися опорами мосту висота яких близько 30 м, вони піднімаються над землею, як величні піраміди, а на каменях, з яких їх складено, і досі збереглися особисті клейма каменярів. А оглянувши арки мосту, діти помітили під самою стелею, маленькі „сталактити” із напливів вапна, яким щільно зацементовані кам’яні цеглини.

Одним із завдань, яке запропонувала учням класний керівник Лівак В.В., було розрахунок відстані від школи до Червоного мосту та назад. Діти з захопленням рахували кількість кроків, які вони пройшли протягом екскурсії. Отримали 18 000 кроків, що приблизно становить 10,5 км.

Усі були трішки втомлені, але надзвичайно щасливі та захоплені, тому з піднесеним настроєм поверталися до табору, плануючи наступну екскурсію.

<slideshow id="72157683053786700"></slideshow>
