---
title: День дев'ятий
tags: [camp]
---

# I загін

I загін «Бджілка» літнього шкільного табору «Веселка» побував на екскурсії в дитячій бібліотеці. В читальному залі діти оглянули куточок, присвячений 73-й річниці Великої Вітчизняної війни, де представлені фото ветеранів, листи бійців з фронту та інші експонати. Із захопленням слухали діти розповідь бібліотекаря про ветеранів Великої Вітчизняної війни, які захищали рідне місто в роки війни. Не менш цікавою була розповідь про письменників-криворіжців.

Захопливо і весело пройшла вікторина «Сторінками улюблених казок» та ігри, розваги.

<slideshow id="72157694610490392"></slideshow>

# II загін

Загін 2-А класу «Позитивчики» відвідав філіал Приватбанку. Діти дізналися про роботу працівників банку, познайомилися з менеджерами і касиром.

Дітям продемонстрували види купюр, карток, навчили користуватися банкоматом та терміналом. Діти залишилися задоволеними екскурсією.

<slideshow id="72157667865200717"></slideshow>

# III загін

Загін «Сонечко» 2-Б класу з метою вивчення історії рідного краю відвідали Криворізький історико-краєзнавчий музей. Увагу учасників заходу відразу привернула різноманітність музейних експонатів. Це і розкопки залишків мамонта і людини, витвори мистецтва, і військова форма різних історичних періодів. Від кількості цікавинок просто розбігалися очі. Здавалося, що через скло на нас дивилися справжні орли, лемури, козулі, рисі…, а вовк і зовсім ніби ось-ось накинеться на нас. Загалом, музей вразив надзвичайною атмосферою. Це невеликий острівець у сучасному світі, де все просочене духом старовини. Відвідування музею принесло учням безліч позитивних емоцій, а також дало можливість ще раз замислитися над тим, які прекрасні українські традиції, якої глибини сягають коріння нашого народу.

А ще діти відвідали мастер-клас з миловаріння. Під час уроку учні навчилися створювати ароматне мило власними руками. Ексклюзивності виробові додасть цікава форма та оригінальний декор. Діти змогли створити власне мило, яке опісля майстер-класу забрали з собою.

<slideshow id="72157667865230857"></slideshow>

# IV загін

Загін «Фантазери» відвідав дитячу бібліотеку при ПК «Тернівський». Під час екскурсії діти поринули в чарівний світ книг та журналів. Діти із задоволенням прийняли участь у розважальних і пізнавальних конкурсах. Також бібліотекарі підготували цікаву інформацію про рослинний та тваринний світ. Наприкінці команди створили дерева знань, які прикрасили листочками, отриманими під час інтелектуальних конкурсів. Всі мали гарний настрій і виявили бажання стати постійними читачами бібліотеки.

<slideshow id="72157669903696738"></slideshow>

# V загін

08.06.2018р. учні загону «Смайлик» після ранкової зарядки брали участь у розважальній програмі та співали караоке. Разом з учасниками гуртка з шахів брали участь у змаганнях серед ерудитів: Бубир Софія стала переможницею. Після чого учні відвідали спортивний майданчик, де весело провели час.

<slideshow id="72157697767600615"></slideshow>
