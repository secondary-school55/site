---
tags: [camp]
title: День третій
---

З веселою музикою та позитивним настроєм розпочався третій день у дитячому таборі відпочинку «Веселка». На подвір’ї школи лунали українські патріотичні пісні. У конкурсній програмі «Діти України за мир!» виступали самі вихованці табору, які своїми яскравими номерами створили святкову атмосферу.

Традиційно в цей день проводився конкурс малюнків на асфальті. Тема малюнків була присвячена відпочинку дітей в таборі та дитячим мріям про мир. За кращі малюнки діти були нагороджені грамотами:

- І місце – 4, 5 загін
- ІІ місце – 3 загін
- ІІІ місце – 6 загін

<slideshow id="72157684670261286"></slideshow>

# 1-2 загони

Загони "Капітошка" і "Сонечко" відвідали конний двір. Діти дізналися багато цікавого про особливості, різновиди, звички жителів конного двору, особливості догляду за ними. Після цього школярі мали можливість особисто поспілкуватися з кіньми і навіть побувати у ролі вершників.

<slideshow id="72157681821180363"></slideshow>

# 3-8 загони

Учні 3-8 загонів здійснили краєзнавчий похід на схили правого берегу річки Саксагань. Діти отримали уявлення про джерело, воду, стан води, вчилися спостерігати за джерелом. Вони залюбки навели лад біля нього. Під час екскурсії дітлахи ознайомилися з рельєфним дизайном місцевості рідного краю, мали можливість порівняти штучний та природний дизайн. Учні одержували естетичне та емоційне задоволення від спілкування з природним довкіллям.

Табірний день закінчився грою-подорожжю «Квет», під час якої діти за обраним маршрутом під різними деревами відшукували записки із завданнями й запитаннями, на які малята мали відповідати, щоб досягти кінцевої мети маршруту — цукеркового дерева, заздалегідь підготовленого вожатими і вихователями. Цікаво та весело промайнув день, а солодкий приз здався дітям ще солодшим.

<slideshow id="72157684767673175"></slideshow>
