---
title: День десятий
tags: [camp]
---

# І загін

11.06.18 року учні 1-Б класу І загону «Бджілка» перебували на екскурсії у світ природи «Значення джерел у природі, житті людини. Охорона джерел». Під час подорожі діти ознайомились з умовами утворення джерел, із значенням їх у природі та житті людини, вчилися спостерігати, бережливому ставленню до рідного краю. Учні дізнались, як потрібно розчищати джерела, щоб вони не забруднювались; чому джерельна вода прохолодна тощо. Потім біля співали пісні, грали в рухливі ігри. Подорож видалась пізнавальною, цікавою, веселою.

<slideshow id="72157670004366778"></slideshow>

# ІІ загін

2 загін «Позитивчики» спробували себе в ролі дизайнерів. Діти виготовляли костюми з підручних матеріалів. Результат перевершив всі очікування: наші модниці виявилися дуже гарними та оригінальними.

Також сьогодні діти взяли участь у майстер-класі з виготовлення літаків. Вільний час учні із захопленням запускали літаки.

<slideshow id="72157696173316711"></slideshow>

# ІІІ загін

Учні 2-Б класу загону «Сонечко» відвідали Криворізький факультет Дніпропетровського державного університету внутрішніх справ.

Правоохоронці розповіли дітям про роботу поліцейських різних служб. Також діти відвідали Музей поліції. Школярі дізналися про історію розвитку правоохоронних органів. Далі школярів очікувала цікава бесіда з полісменами. Говорили про роботу оновленої поліції, про затримання злочинців, розкриття злочинів та яке покарання можуть понести у разі скоєння злочинів.

Професія поліцейського здобула популярність у колі сучасних школярів, про що свідчить щире зацікавлення в очах дітей та велика кількість запитань.

<slideshow id="72157694740851322"></slideshow>

# IV загін

11 червня загін “Фантазери” здійснив екскурсію до Ботанічного саду. Діти із захопленням відвідали чарівні його куточки, де мали змогу побачити унікальні рослини, а також зробити їх фото. Деякі з них вперше побували в цьому саду, пройшлися його затишними алеями, побачили альпійську гірку та розарій. Учні були вражені красою рідного краю.

<slideshow id="72157670040314218"></slideshow>

# V загін

11.06.2018р. вихованці 5 загону «Смайлики» після виконання ранкової зарядки брали участь у конкурсі мод. На показі були представлені наряди для морської прогулянки, як для дівчат, так і для хлопців. Також були представлені наряди для особливо вимогливих дам: «Дама-мадама», «Дружина графа Дракули».

Була проведена екскурсія «Фінансова грамотність» до ПриватБанку, де дітям роз’яснено як працює банк, до кого звертатися за допомогою, як користуватися терміналом.

Ігри в парку «Тернівський» стали фінальним акордом сьогоднішнього дня. Діти залишилися щасливими.

<slideshow id="72157696176121181"></slideshow>

# V, VI загони

Для учнів 5 та 6 загонів були проведені «Веселі старти». Жеребкуванням дітей поділено на 4 команди, у кожній був капітан, який відповідав за техніку безпеки під час естафет. Діти показали спортивний азарт, витривалість, сміливість та лідерські здібності. Веселі жарти, дотепний гумор та позитивна атмосфера супроводжувалися впродовж спортивних ігор. Перемога була за найсильнішими, найвитривалішими.

<slideshow id="72157667965084447"></slideshow>

# VI загін

Співпрацюючи з центром туризму Меридіан, 11.06.2018.р учні шостого загону ТТВ «Веселка» «Посмішка» здійснили незабутню подорож під назвою «Дуже веселі Веселі Терни». Хлопчики та дівчатка подорожували історичними шляхами Тернівського району, відвідали давній парк Харина. Друга частина екскурсії була присвячена фізичному здоров’ю підростаючого покоління, а саме: діти проходили станціями, виконували різні фізичні завдання, проявляли себе в ролі лідерів. Сміх, веселі жарти, гарний настрій супроводжувалися смачною кашою.

<slideshow id="72157670003925238"></slideshow>

6 загін «Посмішка» успішно взяв участь у паперовому показі мод. Дизайнерами виступили як вихователі, так і учні. Зокрема Сашко Великий змайстрував для однокласника обладунки римського воїна. Аня Шатило сама себе перетворила на загадкове створіння. Потім для моделей влаштовували фотосесію – окреме задоволення.

<slideshow id="72157696176282201"></slideshow>

# VIII загін

Екскурсія з біології: мікс відпочинку та навчання. Вчитель біології, Наталія Іванівна, провела для учнів 8-Б навчальну екскурсію з біології. Діти побачили і зрозуміли, чому на території нашого мікрорайону переважають рослини з вузькими листочками, а не з широкими; дізналися про лікарські властивості рослин і в яких ситуаціях іх застосовувати. Пізнавально і корисно проведений час збагатив дітей практичним досвідом.

<slideshow id="72157696249446071"></slideshow>
