---
title: "День дев'ятий"
tags: [camp]
---

13 червня для дітлахів загону «Бджілки» пройшов під гаслом "У здоровому тілі - здоровий дух!" Адже сьогодні в таборі " Веселка" був спортивний день. Весело та корисно провели його найменші учасники. Вони мали змогу позмагатися в різних видах спорту, порозважатися з друзями, а ще стали міцнішими та дружнішими. Цей день був сповнений яскравих вражень та гарного настрою.

<slideshow id="*1a"></slideshow>

13 червня загін «Позитивчики» здійснив захоплюючу подорож до «Страусленду». Під час екскурсії дітлахи познайомилися з розмаїттям світу птахів, годували кролів, лам. У захваті були від пари лебедів та лелеки Тимофія Петровича, якого діти підгодовували своїм сніданком. Дуже пізнавальна розповідь про африканських страусів, австралійських ему, їх спосіб життя захопила малих мандрівників. Наприкінці малеча на власні очі побачила українську мазанку та маленьке господарство, яке тримали селяни раніше. Під час вікторини діти показали свої знання про світ тварин, продемонстрували пам'ять та отримали сувеніри – страусине пір'я. День пройшов під девізом: «Спостережливість, уважність та цікавість».

<slideshow id="*2a"></slideshow>

Сьогоднішній день у тимчасовому таборі "Веселка" зустрів загін "Сонечко" спортивними іграми та аеропоробками. У дитячому віці вироби з паперу займають особливе місце серед інших ігор і розваг. У створенні виробів своїми руками є щось осособливе, адже це перший досвід дітей в створенні речі, свого роду творіння. Завжди хочеться, щоб те, що робимо ми, було найкращим. Однією з найпопулярніших виробів із паперу та пенопласту є літак. Тому хлопчики та дівчатка нашого загону сьогодні стали справжніми авіаконструкторами і побудували літаки з паперу та пенопласту. А потім з великим задоволенням запустили їх у політ. Запуск був вдалим. Діти отримали справжнє задоволення.

<slideshow id="*4a"></slideshow>

Без чого не можна уявити літо? А тим більше табір… Сьогодні у нас подорож до країни Спорту та Здоров’я. Спочатку зарядка, потім сніданок, як для справжніх спортсменів. А потім розваги: стрибки, біг, перетягування канату, вправи на уваги, кмітливість, швидкість. І, звичайно, вправи для пілотів. Адже сьогодні на майстер-класі 4-Б робив літаки, щоб потім здійснити повітряну подорож до справжнього зоопарку. Як класно не просто читати про тварин, як на уроці природознавства, а побачити їх наживо, погодувати, попестити. Щирі, щасливі посмішки не сходили у дітей з облич. Спілкування зі звірятками – це справжні уроки доброти та сердечності.

<slideshow id="*4b"></slideshow>

Сьогоднішній день для вихованців табору був дуже насичений. Після ранкової зарядки розпочалися спортивні змагання. Діти з радістю та азартом взяли участь у естафетах, де проявили свою спритність, швидкість, витривалість та командний дух. У ході змагань відчувалась приємна атмосфера, адже кожен вихованець табору підтримав один одного. Були відчутні емоційні переживання та жага до перемоги. Результатом спортивних змагань для вихованців табору було те, що ми першими прийшли до омріяного фінішу. Так тримати!

<slideshow id="*5b"></slideshow>

День у таборі розпочався із веселої зарядки під сучасну, усім знайому музику! Після неї діти грали у футбол, бадмінтон та інші рухливі ігри. Малечі подобається цікаво проводити свій час, розважатися, байдикувати, бавитися. Потім було ще цікавіше, тому що розпочалися "Веселі старти". Діти отримали листи, за якими мали бігати від станції до станції! Скільки емоцій, скільки посмішок! Кожен мав змогу проявити себе і підтримати один одного! Чи це не є чудово? Дружба та взаємопідтримка перш за все, а потім була неймовірна екскурсія "Знайомство з рослинами" Скільки цікавої інформації отримали малята.

<slideshow id="*6a"></slideshow>

Загін «Соняшник» 7-Б класу гарно та з користю відпочив цього дня у парку «Тернівський». Крім лагідної погоди дітям поталанило і з принадами самого парку. Тут є і спортивний майданчик, і зона для катання на роликах, і зручні лавки, і шовкова травичка. Доповнений приємним спілкуванням, розповідями вихователів про історію нашої рідної місцевості та цікавими іграми, час прогулянки пролетів непомітно.

<slideshow id="*7b"></slideshow>
